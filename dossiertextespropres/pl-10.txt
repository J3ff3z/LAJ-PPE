
04 Jan 2026 12:16:19 GMT content-length: 147244 date: Sun, 04 Jan 2026 17:28:17
ma=2592000, quic=":443"; ma=2592000; v="43,46"  



Grzech

Biblia mówi: „Każde bezprawie jest grzechem”. 1 J 5,17 BT oraz „grzech jest
przestępstwem zakonu [czyli prawa]”. 1 J 3,4 BW, gdyż „nie poznałbym grzechu,
gdyby nie zakon; wszak i o pożądliwości nie wiedziałbym, gdyby zakon nie mówił:
Nie pożądaj!”. Rz 7,7 BW.

Rozszerzając definicję grzechu, należy przytoczyć werset 17 z 4 rozdziału Listu
Jakuba: „Kto więc umie dobrze czynić, a nie czyni, dopuszcza się grzechu”. Zatem
grzech to nie tylko zrobienie czegoś złego, ale też nie robienie dobrych
uczynków. Biblia mówi: „a jeśli nie będziesz czynił dobrze, u drzwi czyha
grzech”. Rdz 4,7 BW.

Człowiek został uczyniony na podobieństwo Stwórcy. Biblia mówi: „I stworzył Bóg
człowieka na obraz swój”. Rdz 1,27 BW. Po upadku Adama i Ewy stan ten
diametralnie się zmienił: „Dlatego też jak przez jednego człowieka grzech
wszedł na świat, a przez grzech śmierć, i w ten sposób śmierć przeszła na
wszystkich ludzi, ponieważ wszyscy zgrzeszyli”. Rz 5,12 (BT) oraz „przez
nieposłuszeństwo jednego człowieka wszyscy stali się grzesznikami”. Rz 5,19 BT.

Jakie są skutki grzechu? Pan Bóg na pierwsze nieposłuszeństwo Adama i Ewy
zareagował następująco: wygnał ich z Raju, skazał na ciężkie życie i pracę w
pocie i mozole, w bólu i zgryzocie. Ziemia miała odtąd rodzić ciernie i osty, by
w końcu stać się grobem ludzi. Przeczytamy o tym w 3 rozdz. Rdz w wersetach
7-24.

Czy można uniknąć skutków grzechu? Nie! Przecież „przez nieposłuszeństwo jednego
człowieka wszyscy stali się grzesznikami”. Rz 5,19 BT. Wszyscy zatem chorujemy,
cierpimy, ciężko pracujemy i w końcu ciała nasze umierają śmiercią doczesną,
zgodnie z zapowiedzią daną Adamowi: „wrócisz do ziemi, z której zostałeś wzięty;
bo prochem jesteś i w proch się obrócisz!”. Rdz 3,19 BT.

Jaka jest kara za grzech? „Zapłatą za grzech jest śmierć”. Rz 6,23 BT „I jeżeli
ktoś nie był zapisany w księdze żywota, został wrzucony do jeziora ognistego”.
Ap 20,15 BW. „Udziałem zaś bojaźliwych i niewierzących, i skalanych, i zabójców,
i wszeteczników, i czarowników, i bałwochwalców, i wszystkich kłamców będzie
jezioro płonące ogniem i siarką. To jest śmierć druga”. Ap 21,8 BW.

Czy istnieje możliwość uniknięcia kary za grzechy? Sam Pan Bóg dał każdemu taką
możliwość. Biblia mówi: „I wzbudził nam mocarnego Zbawiciela w domu Dawida,
sługi swego”. Łk 1,69 BW, „Bóg zaś daje dowód swojej miłości ku nam przez to, że
kiedy byliśmy jeszcze grzesznikami, Chrystus za nas umarł”. Rz 5,8 BW „On bowiem
jest ofiarą przebłagalną za nasze grzechy, i nie tylko nasze, lecz również za
grzechy całego świata”. 1 J 2,2 BT. To Pan Jezus wybawia nas od kary za grzech
przez to, że „nasze choroby nosił, nasze cierpienia wziął na siebie. A my
mniemaliśmy, że jest zraniony, przez Boga zbity i umęczony. Lecz on zraniony
jest za występki nasze, starty za winy nasze. Ukarany został dla naszego
zbawienia, a jego ranami jesteśmy uleczeni”. Iz 53, BW. „Tym bardziej więc
będziemy przez Niego zachowani od karzącego gniewu, gdy teraz przez krew Jego
zostaliśmy usprawiedliwieni. Jeżeli bowiem, będąc nieprzyjaciółmi, zostaliśmy
pojednani z Bogiem przez śmierć Jego Syna, to tym bardziej, będąc już pojednani,
dostąpimy zbawienia przez Jego życie”. Rz 5, BT.

Komu należy wyznać grzechy? Biblia mówi: „Grzech mój wyznałem tobie [Bogu] i
winy mojej nie ukryłem. Rzekłem: Wyznam występki moje Panu; wtedy Ty odpuściłeś
winę grzechu mego. Niech modli się do ciebie każdy pobożny w czasie niedoli”. Ps
32, BW. Jaka jest Boża odpowiedź na wyznanie grzechów? Biblia mówi: „Jeśli
wyznajemy grzechy swoje, wierny jest Bóg i sprawiedliwy i odpuści nam grzechy, i
oczyści nas od wszelkiej nieprawości”. 1 J 1,9 BW.

Podsumowanie. Chociaż każdy człowiek przez grzech związany jest z Adamem, to
dzięki wierze jest też związany z Chrystusem, który grzeszną ludzkość pojednał z
Bogiem. Biblia mówi: „Albowiem zapłatą za grzech jest śmierć, lecz darem łaski
Bożej jest żywot wieczny w Chrystusie Jezusie, Panu naszym”. Rz 6,23 BW
Upadający grzesznik powinien czuć wewnętrzny dyskomfort. Jak król Dawid, który
napisał: „Bo winy moje przerosły moją głowę, gniotą mnie jak ciężkie brzemię”.
Ps 38,4 BT. Jest jednak dla każdego ratunek! Biblia mówi: „Niechaj bezbożny
porzuci swą drogę i człowiek nieprawy swoje knowania. Niech się nawróci do Pana,
a Ten się nad nim zmiłuje, i do Boga naszego, gdyż hojny jest w przebaczaniu”.
Iz 55,7 BT. Ponadto, mamy Kogoś, kto wstawia się za nami u Boga: „Dzieci moje,
piszę wam to dlatego, żebyście nie grzeszyli. Jeśliby nawet kto zgrzeszył, mamy
Rzecznika wobec Ojca – Jezusa Chrystusa sprawiedliwego. On bowiem jest ofiarą
przebłagalną za nasze grzechy, i nie tylko nasze, lecz również za grzechy całego
świata”. 1 J 2, BT.

O stronie

Naszym celem jest promowanie osobistego studiowania Pisma Świętego i zachęcanie
do szukania w nim odpowiedzi na nurtujące nas pytania, ponieważ jest ono
„pożyteczne do nauki, do wykrywania błędów, do poprawy, do wychowywania w
sprawiedliwości, aby człowiek Boży był doskonały, do wszelkiego dobrego dzieła
przygotowany”. 2 Tm 3,16-17 (BW).

Nawigacja


Polecamy


Obserwuj nas


Strona istnieje od roku 2016

Aktualnie jesteś offline
