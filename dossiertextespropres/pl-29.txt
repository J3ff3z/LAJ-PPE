
 link: //wp-json/>;
rel=" //wp-json/wp/v2/pages/278>;
rel="alternate"; title=""; type="application/json", //?p=278>;
rel=shortlink hummingbird-cache: Served date: Sun, 04 Jan 2026 17:29:33 GMT
v="43,46" #Instytut Psychoterapii Integralnej » Kanał z wpisami Instytut
Psychoterapii Integralnej » Kanał z komentarzami Instytut Psychoterapii
Integralnej » Zaburzenia Kanał z komentarzami   

Instytut Psychoterapii Integralnej

  o Muse Headband
  o Neuromedytacja
  o Neurologia
  o Psychologia
  o Teologia
  o Duchowość
  o Mindfulness
  o Mistycyzm
  o Osobowość
  o Wellbeing
  o Duchowość
  o Mindfulness
  o Akademia Mindfulness
  o ASP
  o UAM
  o UJ
  o UPJP2
  o Czynniki uważności
  o Doświadczenia mistyczne
  o MBCT-L – a case series study
  o Uważność jako mediator
  o Uważność w relacjach
  o Zaburzenia osobowości
  o Opis i leczenie depresji
  o Samobójstwo
  o Suicide
  o Schizofrenia objawy i leczenie
  o Symptomatyka i leczenie
  o Charakterystyka
  o Diagnoza
  o Symptomatologia
  o Wyniki badań
  o Antropozofia
  o New Age
  o Posacki
  o Verlinde
  o Zwoliński
  o Psychologiczne kryteria diagnostyczne
  o Teologiczne kryteria diagnostyczne
  o Ekstaza i trans
  o Glosolalia
  o Gnoza i misteryjne wtajemniczenia
  o Porwania mistyczne
  o Stany halucynogenne
  o Stygmaty
  o Sugestia i hipnoza
  o Twórcze stany transgresyjne
  o Egzorcyzmy a modlitwa o uwolnienie
  o Kryteria różnicowe
  o Norma i patologia w ujęciu…
  o Przypadki opętań
  o Satanizm
  o Symptomatologia opętań
  o Depresja i zaburzenia efektywne
  o Opis zaburzeń osobowości
  o Zaburzenia konwersyjne i dysocjacyjne
  o Zaburzenia myślenia
  o Zaburzenia procesów emocjonalnych
  o Zaburzenia sensoryczne
  o Zaburzenia świadomości
  o Zaburzenia wolicjonalne
  o Zaburzenie z pogranicza

 2. Duchowość
 3. Zaburzenia

Zaburzenia

Zaburzenie psychiczne wyrywa człowieka z codziennych schematów, stereotypowego
myślenia, skłania do pogłębionej autorefleksji, może budzić potrzebę otwarcia na
wymiar duchowy, na to, co niepoznawalne. Treści religijne w przebiegu zaburzeń
psychicznych mogą być zjawiskiem wtórnym (wynikają z potrzeby wytłumaczenia
dolegliwości czy cierpienia, np. w depresji niepsychotycznej) lub pierwotnym
(są składową samego zaburzenia, np. w schizofrenii, depresji psychotycznej czy
nerwicy natręctw). W zaburzeniach niepsychotycznych przeżycia czy refleksje
religijne są najczęściej zgodne z dotychczas wyznawaną wiarą czy światopoglądem,
choć mogą zyskać na intensywności. W psychozach treści religijne są często
dziwaczne, nie zawsze zgodne z oficjalną wykładnią danej religii lub stanowią
połączenie różnych poglądów.

Wszystkie zaburzenia psychiczne podzielić można na psychotyczne i
niepsychotyczne. Zaburzenia psychotyczne (psychozy, choroby psychiczne) to
takie, w których osoba traci częściowo kontakt z realnością. Doświadcza wrażeń
zmysłowych (halucynacje, omamy), których nie doświadczała wcześniej lub
wypowiada przekonania (urojenia) niezgodne z powszechnie akceptowanymi
poglądami, i wobec których pozostaje częściowo lub całkowicie niekrytyczna.  W
zaburzeniach niepsychotycznych rozumienie i ocena rzeczywistości pozostają
jakościowo niezmienione, pomimo doświadczania różnego rodzaju dolegliwości czy
cierpień.

Zaburzenia organiczne, wynikające z uszkodzenia mózgu (np. upośledzenie
umysłowe, otępienie, majaczenie) [psychotyczne lub niepsychotyczne]. Zaburzenia
związane z przyjmowaniem substancji psychoaktywnych (np. alkohol, narkotyki,
leki) [psychotyczne lub niepsychotyczne]

Zaburzenia urojeniowe (np. schizofrenia, paranoja) [psychotyczne]

Zaburzenia nastroju (afektywne) (np. depresja, mania) [psychotyczne lub
niepsychotyczne]

Zaburzenia lękowe (nerwicowe) [niepsychotyczne]

Zaburzenia osobowości [niepsychotyczne]


PRZYCZYNY

1. Wyjaśnienie naturalne (naukowe)

– Biologiczne (choroba lub zaburzenie pracy mózgu),

– Psychologiczne (skutek przeżytego urazu psychicznego, frustracji lub
deprywacji ważnych potrzeb, obecności nierozwiązanego konfliktu
wewnątrzpsychicznego, w przeszłości lub aktualnie),

– Egzystencjalne (skutek życia w świecie sprzeczności, niemożność ich
zrozumienia, rozdźwięk między konwencjami społecznymi a potrzebą zaspokojenia
własnych popędów czy pragnień, załamanie systemu wartości, zagubienie poczucia
sensu życia).

2. Wyjaśnienie pozanaturalne (religijne, filozoficzne)

– Doświadczenie wynikające z tajemnicy losu człowieka i jego przeznaczenia
(pochodzi od Boga),

– Skutek wpływu złych duchów, demonów, szatana.

Zaburzenie psychiczne jest nowym i trudnym doświadczeniem psychologicznym i
egzystencjalnym, skłania zatem do poszukiwania także nowych wyjaśnień.
Wyjaśnienie może mieć charakter:

1) naturalny (własne koncepcje, choroba ciała, mózgu, przyczyny zewnętrzne,
rodzina, miejsce pracy – w konsekwencji poszukiwanie lekarza, psychiatry,
psychologa) lub

2) pozanaturalny (odwołanie się do wiary, poglądów religijnych – poszukiwanie
kapłana, spowiednika).


RELIGIJNY OBRAZ PATOLOGII

W schizofrenii paranoidalnej: słyszenie głosów, w tym głosu Boga, Matki Bożej,
odbieranie myśli, przekazów, ale też głos szatana, bycie pod jego wpływem,
nękanie przez szatana, poczucie opętania.

W schizofrenii katatonicznej ponadto: „wizje”, przeżycia opisywane jako
mistyczne, ekstatyczne, quasi-objawienia, ale też doznania budzące lęk,
przerażenie.

W przewlekłym zaburzeniu urojeniowym (paranoi): przekonanie  o ważnej misji
powierzonej przez Boga, głoszenie poglądów z reguły niezgodnych z religią, na
którą osoba się powołuje.

Mogą być podejmowane działania zmierzające do pozyskania słuchaczy, uczniów,
możliwość stania się przywódcą sekty.

Poczucie winy, samooskarżanie się, typowe dla wielu postaci depresji, osiąga w
depresji psychotycznej skrajne nasilenie objawiające się urojeniami grzeszności,
winy, kary lub wiecznego potępienia.

Osoba taka jest przekonana, że jej grzechy są nie do wybaczenia, nie zasługuje
na Boże Miłosierdzie, że zostanie potępiona.

Mania psychotyczna

Bezkrytyczne poczucie bycia kimś wyjątkowym: osobą wybraną      w sposób
szczególny przez Boga, posiadającą z Nim bezpośrednią łączność, bycie Synem
Bożym, Matką Bożą, dostąpienie łaski cudownego poczęcia, np. jak biblijna Sara,
słyszenie głosu Boga, potwierdzającego szczególne wybraństwo. Inne objawy stanu
maniakalnego, takie jak: wybitnie podwyższony nastrój, nasilona i bezcelowa
aktywność, wielomówność, ogólny bezkrytycyzm, lekceważenie społecznych
konwencji, niekiedy drażliwość i zachowania agresywne, nie pozostawiają
wątpliwości, co do patologicznej natury takich zachowań.

Zaburzenie obsesyjno-kompulsyjne.

Prawdopodobnie jedyne z zaburzeń niepsychotycznych, w którym treści religijne
są dość częstą składową, szczególnie u osób wierzących. Pojawiają się tu
niechciane, natrętnie powracające myśli czy wyobrażenia, odbierane jako własne,
zawierające treści agresywne, wulgarne, lubieżne lub bluźniercze. Ich obecność
wywołuje znaczne poczucie cierpienia, udręczenia, poczucie popełnienia ciężkiego
grzechu i obawę przed nieuchronną karą. Natręctwa o wymienionych treściach mogą
występować także w przebiegu depresji.

Szczególną formą zaburzeń obsesyjnych może być skrupulantyzm. Osoba przeżywa
ciągłe wątpliwości czy poprawnie odbyła spowiedź, czy nie zataiła grzechu. Może
przejawiać się to uzupełnianiem podczas bieżącej spowiedzi nie wyznanymi w
przeszłości, bez intencji zatajenia, grzechami rzeczywistymi lub domniemanymi. W
cięższych przypadkach osoba w każdym rozwiązaniu problemu widzi grzech, jakby
jakakolwiek korzystna dla niej okoliczność była czymś nagannym. Można w takiej
postawie dopatrywać się przyczyn naturalnych (zaburzenie) lub pozanaturalnych
(dręczenie przez demona).

Trans i opętanie

Jedno z tzw. zaburzeń dysocjacyjnych, dawniej zwanych nerwicą histeryczną. Osoba
zachowuje się, czuje i komunikuje z otoczeniem w taki sposób, jakby była
opętana, owładnięta przez złego ducha, czerpiąc wiedzę na ten temat z dostępnych
jej źródeł. Brak tu oczywiście jakichkolwiek cech opętania demonicznego
(posiadanie ukrytej wiedzy, posługiwanie się wieloma językami, często
starożytnymi lub nieużywanymi dialektami), poza bezwiednym naśladowaniem tych
przejawów opętania, które nie wymagają udziału czynników pozanaturalnych. Mimo
to zdarza się, iż osoba z tym zaburzeniem jest kierowana do egzorcysty.

Majaczenie alkoholowe

Jedyna z psychoz alkoholowych zwana też majaczeniem drżennym (delirium tremens),
w której nierzadkie są budzące lęk omamy wzrokowe i słuchowe, przedstawiające
postaci diabelskie. Najczęściej jawią się jako istoty upersonifikowane, mające
źródło w powszechnych wyobrażeniach lub ludowym folklorze.

Substancje psychoaktywne

Zależnie od rodzaju substancji o działaniu narkotycznym lub halucynogennym może
wystąpić: poczucie jedności  z wszechświatem, zrozumienia „istoty rzeczy”,
uczucie błogostanu, wizje Boga, aniołów, pozaziemskiej rzeczywistości, raju lub
piekła. Substancje halucynogenne, pozyskiwane z roślin, używane były . przez
szamanów, dla uzyskiwania kontaktu ze sferą nadprzyrodzoną, w celu pozyskania
ukrytej wiedzy czy nabycia niezwykłych umiejętności i służyły celom
inicjacyjnym.


Samobójstwo

Definicja: Celowe zachowanie samodestrukcyjne prowadzące do śmierci
biologicznej. Tragiczna konsekwencja stanu wewnętrznego lub zewnętrznego osoby,
który jest przez nią oceniany jako niemożliwy do dalszego w nim
trwania. Samobójstwo jako zanegowanie, odrzucenie największego daru, jakim jest
życie, które pochodzi od Boga. W takim rozumieniu było (i jest) traktowane jako
grzech (wyjątkowo) ciężki. Obserwacja i relacje ludzi, którzy doświadczyli
pewnych „stanów granicznych” nakazuje sądzić, iż istnieją takie poziomy
cierpienia, lęku lub zwątpienia, o których osoby ich nie doświadczające nie
mogą właściwie nic wiedzieć.

Wiadomo obecnie, że część samobójstw wynika z poważnych zaburzeń psychicznych, w
znacznym stopniu ograniczających wolę. Trudno o całkiem jednoznaczną ocenę, czy
istnieją samobójstwa całkowicie nie mające patologicznych przyczyn (jak tu
definiować patologię, przy bardzo różnej odporności osób na cierpienie, czy
subiektywnie istotny brak jakiejś wartości, czy niespełnienie ważnej potrzeby?).
Decyzja o odebraniu sobie życia może mieć charakter: nieprzemyślanego impulsu
(połknięcie tabletek nasennych po kłótni z rodzicami), zaplanowanego, ale
jednorazowego aktu (skok z wysokości, albo powieszenie się podczas nieobecności
rodziny w domu), konsekwentnego działania (zagłodzenie się).

Najczęstsze przyczyny: Choroby psychiczne (depresja, schizofrenia, halucynoza
alkoholowa, niektóre zaburzenia osobowości), Choroby somatyczne (przeżywanie
bólu, kalectwa czy otrzymanie „wyroku” w przypadku rozpoznania śmiertelnej
choroby), Sytuacje egzystencjalne (uwięzienie, tortury, samotność, porzucenie,
bezdomność, brak środków do życia, brak nadziei na poprawę losu), Przyczyny
ideologiczne (jako sprzeciw w obronie wartości, prawdy, innych osób – w tych
sytuacjach nie należy mylić samobójstwa z poświęceniem).

POMOC DUCHOWA

Nie w każdym zaburzeniu psychicznym, w którym występują treści religijne, osoba
szuka pomocy duchowej. Najczęściej ma to miejsce w:

1) Depresji (poczucie winy, grzeszności, poszukiwanie pociechy, wsparcia,
przebaczenia),

2) Nerwicy natręctw (wątpliwości, czy obsesyjne bluźniercze myśli   i
wyobrażenia są ciężkim grzechem, obawa, że jest się nękanym czy wręcz opętanym
przez złego ducha),

3) Schizofrenii (niekiedy) (raczej nie wątpliwości, lecz oczekiwanie
potwierdzenia szczególnego kontaktu z Bogiem lub utwierdzenia w przekonaniu, że
przeżycia nie są objawem choroby i nie jest potrzebne leczenie psychiatryczne),

4) Uzależnieniach (doświadczenie własnej słabości, szukanie oparcia i siły w
religijności, modlitwie, potrzeba nawrócenia).


Osoby wierzące z zaburzeniami psychicznymi często szukają pomocy i wsparcia u
kapłanów poprzez:

1) Sakrament pokuty

2) Wstąpienie do wspólnoty

3) Indywidualną rozmowę z kapłanem

Bywa, że kapłan bądź instytucja religijna stanowią dla osoby z zaburzeniami
psychicznymi „ostatnią instancję”, u której szuka wyjaśnienia i pociechy.
Właściwa pomoc duchowa może uwolnić osobę od patologicznego poczucia winy i
nierzadko zapobiec poważnym konsekwencjom zaburzeń, np. samobójstwu.

Kapłan może pomóc w uporządkowaniu przeżyć i wskazać, które z nich należy uznać
za wynikające ze świadomych złych skłonności czy słabości (grzech), a które są
niechciane, pojawiają się bez udziału woli lub wbrew niej (zaburzenie) i powinny
być poddane leczeniu.

Ważne jest, by nie pogłębiać poczucia winy, tam gdzie nie wynika ono z grzechu,
z drugiej strony natomiast nie wzmacniać poczucia szczególnego doświadczenia
religijnego, gdy istnieją wątpliwości, czy nie wynika ono z pychy lub zaburzenia
psychicznego. Pamiętać należy, że treści religijne często, podobnie jak inne
objawy w zaburzeniach psychicznych, czerpią z indywidualnego doświadczenia czy
historii życia. Patologiczne poczucie winy pochodzić może z trudnych przeżyć
rodzinnych, np. z wychowania opartego na ciągłym krytykowaniu i niezadowoleniu z
dziecka, niemożności zadowolenia rodzica. Częste u katolików, doświadczających
depresji czy nerwicy, wyobrażenie Boga, jako karzącego sędziego, pochodzić może
ze wspomnienia własnego ojca, który był nieprzewidywalny, niezrozumiały,
osądzający, budzący lęk.

Wartościowa dla osób doświadczających dylematów religijnych w przebiegu
zaburzeń psychicznych byłaby współpraca pomiędzy lekarzami a kapłanami, w
udzielaniu im skutecznej pomocy.

Trudności

Dla lekarza – zbytnie oparcie się na intelekcie, naukowych wyjaśnieniach,
niechęć uznania, iż nie wszystkie objawy czy odczucia pacjenta można zrozumieć
jedynie w oparciu o mechanizmy biologiczne czy psychologiczne, że wsparcie
duchowe, może być równie skuteczne jak przepisany lek,

Dla kapłana – zgoda na to, że nie wszystko podlega naszej woli, że uwarunkowania
psychologiczne, wynikające z trudnych doświadczeń w dzieciństwie lub zaburzonych
związków z rodzicami mogą zawężać obszar wewnętrznej wolności i ograniczać
zdolność świadomego kierowania własnymi decyzjami.



Aktualności


Copyright © . Instytut Psychoterapii Integralnej, Kraków

Na stronach internetowych IPI stosowane są pliki "cookies" zgodnie z Polityką
