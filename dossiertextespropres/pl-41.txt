max-age=900, public date: Sat, 03 Jan 2026 16:48:55 GMT
  'self'
 
 
 
  
 
'self' data: blob: 
 'self' data: blob:

Liceum ogólnokształcące i technikum
Filozofia
Søren Kierkegaard. Część pierwsza: poglądy
Przeczytaj
Powrót

Wprowadzenie

Audiobook

Przeczytaj

Biografia

R1FZPFH6JbDyy1
Ilustracja przedstawia portret mężczyzny. Ma on półdługie, zaczesane na boki
włosy oraz pociągłą twarz. Ubrany jest w długi płaszcz.
Ilustracja przedstawia portret mężczyzny. Ma on półdługie, zaczesane na boki
włosy oraz pociągłą twarz. Ubrany jest w długi płaszcz.
Søren Kierkegaard zarażał obsesją śmierci swoje dzieci, a atmosferę panującą
w domu potęgowały dramatyczne wydarzenia – czworo rodzeństwa zmarło, nie
doczekawszy wieku chrystusowego. Sam Kierkegaard żył w  „bezsensownie surowym”
domu, w ascetycznej pobożności, w atmosferze fanatyzmu i starotestamentowego
pojęcia grzechu, realizując przysięgę złożoną przed ojcem na cmentarzu w wieku
10 lat, że nigdy nie porzuci wiary, w której został wychowany. To pierwszy
z czynników, który odcisnął istotne piętno na jego filozofii.
Źródło: Søren Kierkegaard (1813–1855).,  licencja: CC

Søren Aabye Kierkegaard (1813‑1855) żył w niezłomnym przekonaniu, że śmierć
dopadnie go, nim skończy 33 lata. Ten najmłodszy z siedmiorga rodzeństwa był
bowiem pewien, że i jego dosięgnie karząca ręka Boga za bluźnierstwo, którego
dopuścił się jego ojciec jako młodziutki pasterz. W swoim dzienniku,
prawdopodobnie w roku 1846, czyli roku spodziewanej śmierci, Kierkegaard
napisał:
1

To przerażające, co dotknęło tego człowieka, który kiedyś jako mały chłopiec,
pasąc na jutlandzkim pastwisku, przecierpiał wiele złego, głodował, marzł
i wreszcie stanął na pagórku i przeklął Boga; człowiek ten nie był w stanie tego
zapomnieć w wieku 82 lat.

Na początku lat 30. Kierkegaard rozpoczął studia teologiczne, w ich trakcie
poznawał jednak także starożytną etykę i estetykę, zaś z nowożytnych filozofów
– myśl Hegla i Schleiermachera. Kilka lat później, w roku 1841, słuchał
w Berlinie wykładów Schellinga, do którego szybko się zniechęcił. W wieku 23
lat, po śmierci dwóch braci i sióstr, przeszedł głęboki kryzys, zwątpił w wiarę
chrześcijańską, odsunął się od zasad wpajanych przez ojca. Przerwał studia,
wszedł na „grzeszną” drogę – zaczął prowadzić hulaszczy tryb życia.
Niespodziewana śmierć ojca w roku 1838, który w myśl rodzinnego mitu miał
przecież przeżyć wszystkie dzieci, wyrwała go z drogi „grzechu”. Kierkegaard
potraktował to jako dowód miłości ojca do siebie: "On odszedł nie ode mnie, ale
dla mnie, żeby – jeśli to możliwe – jeszcze coś ze mnie wyrosło". Poczuł się
zmobilizowany do ukończenia studiów, co nastąpiło w roku 1840. Uwieńczeniem
studiów była doktorska dysertacja O pojęciu ironii.
R1f0jUfMzw6E51
Zdjęcie przedstawia duże pomieszczenie z drewnianymi ławami, które są ustawione
naprzeciwko mównicy. Na ścianie za mównicą są wysokie okna.
Zdjęcie przedstawia duże pomieszczenie z drewnianymi ławami, które są ustawione
naprzeciwko mównicy. Na ścianie za mównicą są wysokie okna.
Sala Bractwa.
Mówi się, że ta mównica jest jedyną, z której przemawiał Søren Kierkegaard. Nie
prowadził on wykładów na uniwersytecie, nie pracował też jako duchowny –
utrzymywał się z majątku odziedziczonego po ojcu i pisał książki. W ciągu
niewiele ponad dwóch lat (1843–1846) napisał ich czternaście – nie znalazły one
jednak uznania, nikt ich nie recenzował. Kolejny okres wytężonej pracy nastąpił
w latach 1849–1855, efekty ilościowe były jednak dużo skromniejsze – ukończył
bowiem „tylko” trzy książki. Były to głównie lata sporów z chrześcijaństwem
zinstytucjonalizowanym. Filozof publikował też artykuły propagujące powrót do
praktyk wczesnego chrześcijaństwa, w końcu doszedł do przekonania, że
„chrześcijaństwa Nowego Testamentu w ogóle nie ma”, istnieje tylko doczesna
„chrześcijańskość”.

Kompleks ojca to pierwszy, ale nie jedyny bolesny kompleks Kierkegaarda. Nie
tylko bowiem mitologia rodzinna wywarła istotny wpływ na życie filozofa. Równie
ważny był związek z Reginą Olsen. Kierkegaard poznał dziewczynę, gdy miała 15
lat. Zaręczył się z nią w roku 1840, ale po roku wewnętrznych cierpień
i wątpliwości zerwał  zaręczyny. "Historia jest słynna, kluczowa w życiu
duńskiego ojca egzystencjalizmufilozofia egzystencjalnaegzystencjalizmu, jak
kometa wlecze za sobą ogon różnorodnych i sprzecznych interpretacji" (G.
Herling‑Grudziński, Dziennik pisany nocą 1973‑1979). Najlepszą odpowiedź na
pytanie, czy owo wydarzenie miało aż takie znaczenie, by umieszczać je
w biografii filozofa, stanowić mogą jego własne słowa: "Kiedy węzeł został
zerwany, odczuwałem, że albo rzucę się w dziką otchłań rozrywki, albo całkowicie
w nurt religijności, ale innego rodzaju niż religijność księży".

W październiku 1855 r. Kierkegaard doznał na kopenhaskiej ulicy utraty
świadomości. Zmarł w szpitalu w listopadzie tego roku.

Najważniejsze dzieła

R1ahu2GILPMix1
Obraz przedstawia portret młodej kobiety. Ma ciemne, kręcone włosy, rumiane
policzki oraz ubrana jest w zieloną suknię.
Obraz przedstawia portret młodej kobiety. Ma ciemne, kręcone włosy, rumiane
policzki oraz ubrana jest w zieloną suknię.
Częścią Albo‑albo był Dziennik uwodziciela, w którym Kierkegaard uzasadniał
. przyczyny zerwania z Reginą.
Źródło: Emil Bærentzen, Regina Olsen, 1840, Wikimedia Commons, domena publiczna.

Pierwszą publikacją Kierkegaarda stał się napisany miesiąc po śmierci ojca (w
roku 1838) tekst krytyczny poświęcony Andersenowi pod znamiennym tytułem
Z papierów jeszcze żyjącego... Kolejną publikacją była doktorska dysertacja
O pojęciu ironii z roku 1840. W roku 1843 rozpoczyna się pierwszy wielki okres
pisarstwa Kierkegaarda; otwiera go książka Albo‑albo.

W tym samym roku ukazały się jeszcze kolejne ważne książki filozofa:
Powtórzenie, Bojaźń i drżenie oraz Okruchy filozoficzne i Zamykające nienaukowe
postscriptum do „Okruchów filozoficznych”. W roku 1844 opublikowane zostało
dzieło Pojęcie lęku, w którym Kierkegaard podjął próbę rozróżnienia lęku od
strachu; pierwszy jest bezprzedmiotowy, a drugi wynika z czegoś określonego. Rok
1845 przyniósł Stadia na drodze życia, których jeden rozdział znów poświęcony
był przyczynom zerwania z Reginą Olsen.

Choroba na śmierć ukazała się w 1849 r. i należy do drugiego okresu pisarstwa
Kierkegaarda; jest ona dla jego myśli tekstem kluczowym. Tytuł odsyła do
stać się człowiek. Bardzo ważną książka jest Dziennik, który Kierkegaard
prowadził od dramatycznej połowy lat 30., znaczonej śmiercią rodzeństwa, aż do
dnia swojej śmierci w roku 1855. Dziennik liczy blisko trzy tysiące stron.

Poglądy

bg‑cyan

Antropologia

Kierkegaard pisał, że „właściwie stosunek do Boga powoduje, że człowiek staje
się człowiekiem”. Zajmował go więc problem stosunku człowieka do Boga, czyli
istnienia krótkotrwałego, przemijającego do bytu wiecznego. Najpierw jednak
dążył do wyjaśnienia struktury, zasadniczej konstytucji ludzkiej tożsamości.
Człowiek w ujęciu filozofa jest syntezą duszy i ciała; tego, co jest doczesne,
skończone, poddawane konieczności (czyli ciała) i tego, co nieskończone, wieczne
i wolne (czyli duszy). Ale to połączenie nie jest jeszcze jaźniąjaźńjaźnią.
Pojawia się ona dopiero wtedy, gdy stosunek zachodzący pomiędzy ciałem i duszą,
czyli synteza tych przeciwstawnych elementów, uzyska nową jakość i wejdzie
w stosunek z samym sobą. Pojawia się wówczas świadomość ustosunkowania się jaźni
do samej siebie, czyli jej samoświadomość. Kierkegaard nazywa to osobowością.
W człowieku zatem dochodzi do spotkania tego, co ziemskie, z tym, co boskie.
Człowiek jest syntezą „nieskończoności i skończoności, doczesności i wieczności,
wolności i konieczności”, a więc syntezą antytez. Trwa to dopóty, dopóki
w człowieku pozostaje duch, który jest założony przez Moc.
bg‑cyan

Rozpacz

R1SzPC32D7aUf1
Ilustracja przedstawia sylwetkę stojącego, nagiego mężczyzny, który zakrywa
twarz rękami.
Ilustracja przedstawia sylwetkę stojącego, nagiego mężczyzny, który zakrywa
twarz rękami.
Kierkegaard sądził, że początkiem filozofii nie jest zdziwienie, jak twierdzili
Grecy, lecz rozpacz. Ale czym jest rozpacz? Ta jedna z najważniejszych kategorii
myślenia Kierkegaarda oznacza utratę własnej osobowości psychicznej. Następuje
to wtedy, gdy jaźń człowieka zaczyna sprzeciwiać się swojemu przeznaczeniu, gdy
nie pozwala urzeczywistnić się indywidualnej tożsamości. Człowiek staje się
wtedy chory na duchu, jest to „choroba na śmierć”, która nie prowadzi do śmierci
w sensie biologicznym, ale śmierci duchowej, ponieważ zabija jaźń.
Źródło: Arnold Peter Weisz-Kubínčan, Rozpacz, 1940/44, Wikimedia Commons, domena
publiczna.

Kierkegaard przedstawia różne formy rozpaczy – od "rozpaczy, która nie wie, że
jest rozpaczą", aż po "rozpacz, kiedy wątpi się nawet w to, czy chce się być".
Analizuje rozpacz najpierw z perspektywy samoświadomości jaźni, później zaś
przez pryzmat elementów tworzących syntezę w człowieku. W tym pierwszym
rozróżnieniu wskazał dwa rodzaje rozpaczy świadomej:

Powiadał jednak Kierkegaard, że najbardziej rozpowszechniona jest rozpacz
nieuświadamiana, która polega na braku samoświadomości jaźni, co oznacza, że
duch ludzki nie dostrzega, że posiada jaźń. Możliwość zbawienia stwarza rozpacz
nad własnym „ja”, powoduje ona bowiem świadomość jego istnienia.

Uwzględniając natomiast elementy syntezy, rozróżnił kolejne rodzaje rozpaczy:

Popadnięcie w którąkolwiek z tych rozpaczy prowadzi do wyeliminowania jednego
z elementów syntezy, pozbycia się połowy swego istnienia, a więc nie tylko
zubożenia osobowości, lecz także załamania samej syntezy, którą jest jednostka.
Filozof akcentuje więc niemożliwy do rozwiązania tragizm egzystencji. Kto się
opowie za skończonością, skazuje się na nicość, ten zaś, kto wybiera
nieskończoność, skazuje się na męczarnię. Kierkegaard zakładał, że rozpacz
zostanie usunięta dopiero wtedy, gdy tożsamość jednostki urzeczywistni się
w wierze.

W obliczu Boga człowiek musi traktować rozpacz jako grzech, stanowi on dla
Kierkegaarda rodzaj postawy wobec Boga; tylko przed Nim jednostka jest
odpowiedzialna za grzech. Filozof dostrzega pozytywne znaczenie grzechu, gdyż
„jest on w obliczu Boga” i rodzi się przecież w trakcie przełamywania rozpaczy.
Kierkegaard stara się wyjaśnić chrześcijańskie pojęcie grzechu przez porównanie
z sokratejskim myślowym dobrem. Sokrates utożsamiał grzech z niewiedzą,
z nieświadomością cnoty, zabrakło w tym jednak pojęcia woli. Dla filozofa ważne
jest natomiast, że człowiek wie, jak należy postępować, zna przecież Objawienie,
ale nie chce postępować zgodnie z nim.
bg‑cyan

Egzystencja

Istnienie ludzkie jest procesem ciągłego stawania się, osobowość zatem musi się
stale rozwijać, poszukuje swojego miejsca, swojego autentyzmu. Podejmuje
działania mające uczynić ją nieskończonością, a jednocześnie zwraca się ku
skończoności. Jakiekolwiek zbłądzenie, zejście z którejś z tych dróg, może
spowodować rozpad pełnej osobowości. Człowiek bowiem jest syntezą doczesności
i wieczności. Niemożliwe zatem jest ujęcie istnienia w jednej formule, wobec
tego również filozofia egzystencjalna, która w myśli Kierkegaarda podejmuje
próbę wyjaśnienia autentyczności bytu ludzkiego w jego relacji do Boga, musi
być zmienna, nie może dać zamkniętej wiedzy.

Kierkegaard nie przyjmuje żadnej koncepcji, która abstrahuje od konkretu, która
ujmuje człowieka jako abstrakcję. To jednostka staje twarzą w twarz z Bogiem, to
jednostka doświadcza niepojętości niezmiennego, nieskończonego Boga. Egzystencja
człowieka oznacza zatem jej więź z transcendencjątranscendencjatranscendencją,
pragnienie wyrwania się z istnienia do prawdziwego bytu, czego wyrazem jest
religia.
bg‑cyan

Typy życia (sfery egzystencji)

RaFiJOQ9gkqYY
Zdjęcie przedstawia dwa zniszczone fotele. Za fotelami są nieotynkowane ściany.
Na jednym z foteli siedzi dziewczyna. Ma spuszczoną głowę, długie rude włosy
zasłaniają jej twarz.
Zdjęcie przedstawia dwa zniszczone fotele. Za fotelami są nieotynkowane ściany.
Na jednym z foteli siedzi dziewczyna. Ma spuszczoną głowę, długie rude włosy
zasłaniają jej twarz.
W człowieku toczy się walka, raz po raz górę biorą któreś z elementów syntezy;
jednostka albo pragnie zbliżyć się do ludzkiej skończoności, albo ma aspiracje
wieczności, żywi pragnienie dorównania Bogu. Znajduje to odzwierciedlenie
w trzech typach życia lub stadiach na drodze życia, jak określił je w tytule
swojej książki. W tytule tym zawarta jest jednoznaczna sugestia, że każdy
z owych typów stanowi skończony okres w życiu człowieka. Nie należy przez to
rozumieć, że raz przekroczywszy pewne stadium, już się do niego nie powraca.
Źródło: Pixabay, domena publiczna.

Życie jest nieustannym miotaniem się człowieka między jednym typem a innymi.
Pierwszym typem lub sferą egzystencji (bo i tak określa filozof te etapy) jest
typ estetyczny, kolejny to typ etyczny, ostatni zaś – typ religijny. Przejście
między typami jest radykalne; człowiek ma przed sobą alternatywę albo‑albo, nie
ma rozwiązań pośrednich.
życiem (symbolem dla Kierkegaarda jest Don Juan), daje się ponieść jego
możliwościom, urokom. Unika podejmowania ważnych decyzji, nie zawiera bliskich
przyjaźni. Nie stawia przed sobą zadań, celów. Świat, środowisko zostają przez
estetę tak naprawdę odrzucone, zdewaluowane. Nie znajduje on również wartości
w sobie. Prowadzi to do poczucia beznadziejności, absurdu, bezsensu, nudy.
Zamiast radości przychodzi więc rozczarowanie, wynikające z braku Boga.
Wprowadzenie Go, a więc dokonanie wyboru, oznacza przejście do typu etycznego.

odpowiedzialności. Etyk poszukuje rzeczywistości i trwa w raz dokonanym wyborze.
Umożliwia to uzyskanie pozycji społecznej, podnosi wartość człowieka. Zmusza
także do podporządkowania się regułom zewnętrznym (państwowym, religijnym), ale
tylko w ogólnym zakresie. W szczegółach człowiek sam dokonuje wyborów, jest
skazany na wolny i samodzielny wybór. W tym zawiera się niebezpieczeństwo, ale
również możliwość wejścia w konflikt z istniejącymi normami. Dotyczy to zwykle
jednostek wyjątkowych, które reprezentują poglądy odbiegające od panujących
rygorów i zasad. Przyjęcie ich oznaczałoby uzależnienie jednostki od abstrakcji.
Ale nie tylko – życie okazuje się bardziej skomplikowane, niż przewidują to
istniejące zbiory praw, i zmusza niejednokrotnie do podjęcia sprzecznych decyzji
zgodnie z nakazami wewnętrznymi, których nie da się zwerbalizować. Wynikają one
z wiary. A to oznacza „skok” do kolejnego typu życia.

z panującymi prawami ogólnymi i wejście w stadium osobistej, subiektywnej wiary.
Stadium religijne dla Kierkegaarda uzyskuje dwie różne postaci: A i B.

1
Polecenie 1

Uzupełnij mapę myśli poglądami Sørena Kierkegaarda.
RstHo7fHzf0wF1
Mapa myśli. Lista elementów:

Elementy należące do kategorii Søren Aabye Kierkegaard

Elementy należące do kategorii antropologia

  Nazwa kategorii: rozpacz
Elementy należące do kategorii rozpacz

  Nazwa kategorii: egzystencja
Elementy należące do kategorii egzystencja

  Nazwa kategorii: typy życia
Elementy należące do kategorii typy życia

  Nazwa kategorii: religijność A i B
Elementy należące do kategorii religijność A i B

  Nazwa kategorii: egzystencjalizm religii
Elementy należące do kategorii egzystencjalizm religii
religii

Koniec elementów należących do kategorii Søren Aabye Kierkegaard
Mapa myśli. Lista elementów:

Elementy należące do kategorii Søren Aabye Kierkegaard

Elementy należące do kategorii antropologia

  Nazwa kategorii: rozpacz
Elementy należące do kategorii rozpacz

  Nazwa kategorii: egzystencja
Elementy należące do kategorii egzystencja

  Nazwa kategorii: typy życia
Elementy należące do kategorii typy życia

  Nazwa kategorii: religijność A i B
Elementy należące do kategorii religijność A i B

  Nazwa kategorii: egzystencjalizm religii
Elementy należące do kategorii egzystencjalizm religii
religii

Koniec elementów należących do kategorii Søren Aabye Kierkegaard

R1aXuEdloRILR
(Uzupełnij).

Słownik

filozofia egzystencjalna
filozofia egzystencjalna

w rozumieniu Kierkegaarda filozofia, która zajmuje się próbą wyjaśnienia
autentyczności bytu ludzkiego w jego relacji do Boga
jaźń
jaźń

samoświadomość oparta na podmiotowości i poczuciu własnego Ja
skok
skok

u Kierkeggarda nagłe przejście z jednej sfery egzystencji do drugiej
z jednoczesnym zerwaniem ciągłości, zakwestionowaniem dotychczasowych przekonań,
które wynika z wolnej woli człowieka, jest jego świadomym wyborem
transcendencja
transcendencja

(łac. transcendere – wychodzenie poza granice) określenie tego, co znajduje się
„poza”, np. światem fizycznym; w tym sensie Bóg lub idee mogą być transcendentne

Wprowadzenie
Audiobook
