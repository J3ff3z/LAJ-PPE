HTTP/2 200 server: nginx date: Sat, 03 Jan 2026 16:51:48 GMT content-type:
public expires: Sat, 03 Jan 2026 16:56:48 GMT vary: Accept-Encoding

dodaj

Wpisz kod z obrazka
Nie pamiętam hasła
 Zapamiętaj mnie

Nie masz konta? Zarejestruj się

  o Pytania jawne
  o Publikacje
  o Redakcja
  o Religia
  o Artykuł z ekspozycją Partnera
  o Materiały zewnętrzne
  o Egzamin ósmoklasisty z Brykiem
  o Ciekawostki
  o Dla rodziców
  o Quiz
  o Matura z Brykiem
  o Specjalnie dla Bryka
  o Po szkole
  o Newsy
  o Bryk radzi
  o Studia na horyzoncie


Podstawowa
Liceum
Studia

Genetyka
Człowiek
Botanika
Zoologia
Ekologia
CAŁY PRZEDMIOT
Zoologia
Człowiek
Botanika
Ekologia
CAŁY PRZEDMIOT
Chemia środowiska
Chemia nieorganiczna
Chemia organiczna
Chemia jądrowa
Biochemia
Chemia ogólna
Chemia analityczna
CAŁY PRZEDMIOT
Energia, jej przemiany i transport
Ruch i jego powszechność
Wszechświat i ciała niebieskie
Oddziaływania w przyrodzie
Jedność mikro- i makroświata
Historia fizyki
Zjawiska optyczne
Procesy termodynamiczne
Obwody elektryczne
Wzory, prawa i tablice
Fizyka jądrowa - test
CAŁY PRZEDMIOT
Geografia społeczno-ekonomiczna
Postacie i odkrycia geograficzne
Geografia fizyczna
Astronomia
Kartografia i GIS
CAŁY PRZEDMIOT
Starożytność
XX wiek - II wojna światowa
XX wiek
Prace przekrojowe
XVII wiek
XIX wiek
Biografie
XVI wiek
XX wiek - I wojna światowa
Średniowiecze
XVIII wiek
Ciekawostki
Historia sztuki
Prehistoria
XXI wiek
CAŁY PRZEDMIOT
Antyk i Biblia
Lektury
Prace przekrojowe
Wiersze
Tematy wolne
Motywy
Opowiadania
Materiały do matury
Średniowiecze
Rozprawki
Charakterystyki
Streszczenia i plany wydarzeń
Współczesność
Biografie
Listy
Romantyzm
Renesans
Barok
Recenzje
XX-lecie
Pozytywizm
Oświecenie
Młoda Polska
Prasówki
Gramatyka
Pytania z podręczników
CAŁY PRZEDMIOT
Angielski
Rosyjski
Niemiecki
Włoski
Łacina
Francuski
Hiszpański
CAŁY PRZEDMIOT
Prawo
CAŁY PRZEDMIOT
Ekologia
Informatyka
Muzyka
Plastyka
Religia
Architektura
Europeistyka
Administracja
Dydaktyka
Ekonomia
Elektrotechnika
Etyka
WOS
Przedsiębiorczość
Filozofia
Kulturoznawstwo
Logistyka
Medycyna
Pedagogika
Psychologia
Rehabilitacja
Socjologia
Teologia
Zarządzanie
Matematyka
Maszynoznawstwo
Materiałoznawstwo
Politologia
Polityka
Prawo
Marketing
Budownictwo
Dziennikarstwo
Przysposobienie obronne
Technika
Technika i technologia
CAŁY PRZEDMIOT


Wypracowania

Przegląd najważniejszych zagadnień z Pozytywizmu


ściągaj
90% 52 głosy

1. Ogólne informacje o epoce Pozytywizmu

a). pochodzenie nazwy

Nazwę epoka zawdzięcza tytułowi programowego dzieła filozoficznego autorstwa
Augusta Comte'a "Wykłady filozofii pozytywnej" ; trzeba zaznaczyć przy tym,
że określenie "pozytywny" miało w tym czasie nieco inny wydźwięk oznaczając
przede wszystkim coś realnego, praktycznego i pożytecznego (tym samym idealnie
wpasowywało się w światopogląd tamtych czasów).

b). periodyzacja

W Europie za początek Pozytywizmu uznaje się rok 1850 (data szczytowego rozwoju
prozy realistycznej we Francji), zaś za datę kończącą symbolicznie uważa się rok
1880 (wtedy zmarł Flaubert, debiutowali symboliści oraz ukazała się książka
E. Zoli).

Pozytywizm polski rozpoczyna data historyczna: 1864 (wówczas zakończyło
się powstanie styczniowe),

a za jej kres uznaje się symbolicznie, podobnie jak w przypadku całej Europy,
rok 1880 (kiedy debiutowali polscy moderniści).

c). realia społeczne i polityczne epoki

Pozytywizm jest epoką, w której dokonał się swoisty przełom cywilizacyjny,
powstały wówczas wielkie wynalazki:

1876 - telefon (wynalazek Bella)

1879 - żarówka elektryczna (wynalazek Edisona)

1855 - silnik samochodowy (wynalazek Daimlera).

W Europie coraz bardziej zaczęto dbać o higienę i zdrowie (w znacznej mierze
wpłynęła na to epidemia cholery w Anglii, która zdziesiątkowała tamtejszą
ludność). Coraz większe znaczenie zaczął odgrywać także modny strój.

d). pozytywistyczne idee

Kluczowym wydarzeniem, jakie wywarło wpływ na światopogląd pozytywistyczny było
powstanie styczniowe, ostatni wielki zryw narodowowyzwoleńczy Polaków, który
definitywnie zakończył epokę Romantyzmu. Pozytywiści postanowili porzucić
romantyczne ideały i wielkie hasła na rzecz codziennej, szarej pracy, dlatego
ich naczelne postulaty dotyczą pracy organicznej i pracy u podstaw. Próbowano
wpłynąć na postawę społeczeństwa. Szukano drogi do odzyskania niepodległości
nie poprzez nagłe zrywy, ale przez solidną, wytrwałą pracę dzięki której mogłyby
wreszcie zniknąć granice oddzielające Polskę od innych europejskich bardziej
rozwiniętych krajów. Pozytywiści dążyli do tego, aby zostały zniesione różnice
międzyklasowe. Pragnęli też, by bez względu na status Polski stała się ona
krajem znaczącym, o silnej, dobrze rozwiniętej gospodarce. Bardzo duże nadzieje
pokładano w klasie średniej. Młodzi pozytywiści sporo czerpali z wzorów
zachodnioeuropejskich, ale poglądy czołowego myśliciela europejskiego, Comte'a
nie były przyjmowane

z entuzjazmem.

e). przegląd najważniejszych przedstawicieli epoki

Konopnicka Maria, z Wasilowskich (), polska poetka, prozaik, krytyk,
publicystka. Uczyła się krótko na pensji sióstr sakramentek w Warszawie, przez
cale życie dokształcała się we własnym zakresie. Wychowywała 6 dzieci,
utrzymując się z dochodów niewielkiego dzierżawionego folwarku. W latach
 mieszkała w Warszawie. od 1884 do 1886 pracowała jako redaktorka
czasopisma

e)najwybitniejsi przedstawiciele

Konopnicka Maria, z Wasilowskich (), polska poetka, prozaik, krytyk,
publicystka. Uczyła się krótko na pensji sióstr sakramentek w Warszawie, przez
cale życie dokształcała się we własnym zakresie. Wychowywała 6 dzieci,
utrzymując się z dochodów niewielkiego dzierżawionego folwarku. W latach
 mieszkała w Warszawie. od 1884 do 1886 redagowała pismo dla kobiet
Świt.

b). Eliza Orzeszkowa (z domu Pawłowska, zaś po drugim mężu Nahorska), żyła
w latach 1841 - 1910; była wybitną polską powieściopisarką i publicystką;
jej rodzina miała szlachecki rodowód i należała do zamożnych; w latach 1852
prowadzonej przez siostry sakramentki; lata przedpowstańcze (1852 - 1857)
spędziła w Ludwinowie pod Kobryniem

w posiadłości swego męża - Piotra Orzeszki; szerzyła tam wśród ludu wiejskiego
oświatę, była też uczestniczką powstania styczniowego.

c). Bolesław Prus (jego właściwe imię i nazwisko to Aleksander Głowacki); żył w
latach 1847 - 1912; jego dzieciństwo nie było szczęśliwe, gdyż jako mały
chłopiec stracił rodziców, wychowali go krewni mieszkający

w Lublinie i Puławach; pierwszym stopniem jego edukacji była Szkoła Realna
w Lublinie, potem szkoły

w Siedlcach i Kielcach; Kielce były miejscem zamieszkania brata Prusa, Leona
(był on działaczem partii "czerwonych" w powstaniu styczniowym), Prus
uczestniczył również w powstaniu, został zraniony i wzięty do niewoli (miejscem
jego aresztu stało się lubelskie wiezienie); debiut literacki tego wybitnego
pozytywistycznego pisarza przypadł na rok 1864 (pracował wówczas jako
korespondent Kuriera Niedzielnego - był to więc debiut bardziej dziennikarski;
za pierwszą jego pracę o typowym charakterze literackim można natomiast uznać

z pewnością humoreski publikowane w Kurierze Świątecznym dwa lata później).

d). Henryk Sienkiewicz (posługiwał się pseudonimem artystycznym Litwos); okres
jego życia przypadł na lata 1846 - 1916; w 1905 roku został uhonorowany Nagrodą
Nobla; Sienkiewicz uważany jest do tej pory za jednego z najbardziej popularnych
prozaików XX wieku; jego rodzina nie należała do bogatych, wywodziła się

z ziemiaństwa; jego życie od 1855 roku związane było z Warszawą, gdzie w latach
1866 - 1869 kształcił się na Wydziale Prawniczym, był także studentem Wydziału
Filologiczno - Historycznego Szkoły Głównej oraz rosyjskiego Uniwersytetu
Warszawskiego; w latach 1872 - 1887 pisywał reportaże i felietony; na okres 1874
a na lata 1882 - 1887 praca redaktorska w dzienniku "Słowo".

e). Adam Asnyk; określa się go czasami jako "poetę czasów niepoetyckich",
ale był także dramatopisarzem; żył w latach 1838 - 1897; odebrał staranne
wykształcenie (studia w Warszawie, Wrocławiu, Paryżu); podczas powstania
styczniowego działał jako członek ruchu konspiracyjnego, powstańczego
(współtworzył radykalny rząd wrześniowy; kiedy powstanie upadło udał się na
emigrację (wśród licznych miejsc, które odwiedził, na dłużej zagościł
we Włoszech i Niemczech); właśnie w Niemczech, w Heidelbergu doktoryzował się z
filozofii; w 1870 roku przybył do Krakowa i został w tym mieście już na stałe;
w latach 1882 - 1894 był współredaktorem

"Nowej Reformy"; w jego utworach poetyckich, bardzo popularnych w Pozytywizmie
można odnaleźć wiele fascynacji i inspiracji poprzednią epoką, ale problemy
filozoficzne i społeczne, jakie w nich poruszał są typowo pozytywistyczne; Asnyk
był gruźlikiem i przyczyną jego śmierci 2 sierpnia 1897 roku była właśnie
ta choroba.

2. Najważniejsze hasła pozytywistycznego programu odbudowy państwa polskiego:

Młodzi pozytywiści walczyli przede wszystkim o to, aby Polska pomimo niewoli
zachowała swoją tożsamość narodową i przetrwała, kluczem do tego miała być praca
nad rozwojem gospodarczym. Popularne były w tym okresie hasła nawołujące
do pracy organicznej i pracy u podstaw. Niezwykle istotna była kwestia oświaty
pokolenia przetrwała mowa ojczysta. Szeroko dyskutowane były problemy związane
z demokratyzmem, emancypacją kobiet, asymilacją Żydów.

Twórcami nowego nurtu literackiego byli "młodzi" (czyli osoby urodzone między
1840 a 1850 rokiem): Bolesław Prus, Eliza Orzeszkowa, Maria Konopnicka
czy Henryk Sienkiewicz; w pamięci ich wszystkich żywe były wspomnienia dotyczące
powstania styczniowego, pragnęli oni, aby kraj jak najszybciej podniósł się z
klęski a społeczeństwo skupiło się na przyszłości, nie na tym, co bezpowrotnie
minęło. Ważny był krytycyzm pozytywistów do poprzedniej epoki; nie chcieli
oni powtarzać romantycznych błędów; planowano szybkie zmiany
społecznoekonomiczne. W "Przeglądzie Tygodniowym" drukowane były debiutanckie
utwory pisarzy

wkraczających w życie literackie (było to w latach 1865 - 1870). W Szkole
Głównej kształcili się wówczas m. in. P. Chmielowski, B. Prus, H. Sienkiewicz.
Pozytywistyczne hasła wysuwane były przede wszystkim przez przedstawicieli
"pokolenia miejskiego". W społeczeństwie polskim decydującą rolę zaczęli
odgrywać kupcy

i handlarze. Czasy Pozytywizmu przypadają w całości na lata zaborów i ten fakt
odcisnął niebagatelne znaczenie na kształcie ówczesnej literatury, która musiała
wciąż borykać się z ograniczeniami cenzuralnymi.

Główne hasła w polskim Pozytywizmie:

z kultem nauki i faktem, iż ludność wiejska miała znacznie ograniczone
możliwości zdobycia wykształcenia);
na biedę, nędzę

i rozmaite nieszczęścia);

stanowiących mniejszość narodową);
matki, żony czy gospodyni domowej; zaczęto dostrzegać w niej w pełni
wartościową, ludzką istotę, która ma pełne prawo do tego, by rozwijać swoje
zdolności i predyspozycje; doskonalić charakter i spełniać marzenia; kobiety
"wyzwolone" często sprawowały te same urzędy, co mężczyźni oraz wybierały prace
zarezerwowaną dawniej wyłącznie dla mężczyzn; kwestia emancypacji w Polsce była
jednym z pośrednich następstw powstania styczniowego: wiele kobiet utraciło
wówczas swoich mężów, braci i synów i z konieczności przejęły obowiązki,
o których dawniej nie miały pojęcia);
i wybierało zawody użyteczne;
wśród ubogiego ludu wiejskiego)

3. Publicystyka i dzieła literackie jako narzędzia "pozytywistycznej
propagandy".

1. Kwestia emancypacji kobiet

a). Eliza Orzeszkowa w artykule "Kilka słów o kobietach" opublikowanych
w Tygodniku Mód i Powieści porusza szeroko problematykę równouprawnienia kobiet
i mężczyzn. Zauważa ona, iż wiele się mówi o emancypacji, jednakże na co dzień
wiele się nie zmieniło. Kobieta wciąż jej zdaniem pozostaje dla społeczeństwa
przede wszystkim lalką, kimś pięknym, ale nie mającym żadnych praw, mogącą
się spełniać jedynie w roli gospodyń, matek i żon. Jest niczym cudowny, piękny
kwiat mający jednak funkcje wyłącznie estetyczne. Orzeszkowa postuluje,
by przedstawicielki płci pięknej obierały sobie w życiu cele i konsekwentnie
do nich dążyły. Do tej pory właściwie jedyną zarezerwowaną dla nich pracą była
praca guwernantki. , która niejednokrotnie okazywała się być ciężkim i bardzo
niewdzięcznym zajęciem.

Jako rozwinięcie artykułu "Kilka słów o kobietach" można potraktować powieść
Elizy Orzeszkowej "Nad Niemnem". Ukazane są tu wizje dwóch światów:
szlacheckiego, dostojnego i zmanierowanego, w którym rola kobiety ogranicza
się do bycia kokietką w towarzystwie oraz świata, w którym nie ma różnic
pomiędzy kobietą

a mężczyzną, gdyż oboje wykonują równie ciężką pracę. Te dwie koncepcje zostały
ze sobą ostro skontrastowane. W ziemiańskich dworkach zadania kobiet ograniczały
się do urodzenia dzieci oraz organizowania przyjęć.

W taką rzeczywistość wkracza bohaterka powieści, Justyna Orzelska. Ta dziewczyna
nie zachowuje się jak typowa "salonowa kotka" (przejawem jej odmienności było
np. chodzenie bez rękawiczek, przebywanie na słońcu - czego efektem była
opalenizna, czy też rozmowy z ludźmi "z ludu"). Ona właśnie miała uświadomić
kobiecym czytelniczkom powieści, że mają pełne prawo do decydowania o własnym
losie. Na przykładzie Justysi Orzeszkowa chciała udowodnić, że kobieta pracująca
(niejednokrotnie nawet ciężej niż mężczyzna) nie musi traktować pracy jako
obowiązku i udręki, ale jako źródło radości i satysfakcji. Taka osoba
ma poczucie własnej wartości, nie jest uzależniona od innych. Orzelska została
postawiona na granicy dwóch rzeczywistości

i niejako połączyła je. Pochodziła z rodziny szlacheckiej, ale dokonała wyboru
i wybrała życie z Janem, a w związku z tym także i ciężką nieraz pracę. Jest
ona przykładem "kobiety wyzwolonej" i wzorem, jaki pisarka zaprezentowała innym
kobietom tej epoki.

b). problematyka związana z asymilacją Żydów w społeczeństwie polskim


Konopnicka apeluje o równouprawnienie ludzi stanowiących mniejszość narodową
danego państwa. Wysuwa tezę, że rdzennym mieszkańcom Polski bardzo brakuje
tolerancji, zwłaszcza wobec Żydów. Nie tylko w Pozytywizmie często dochodziło
do antysemickich manifestacji (antysemityzm jest postawą, która wyraża niechęć,
a nawet wrogość wobec Żydów, często prowadzi to do ich prześladowania
i dyskryminacji). Konopnicka uważa to za straszliwe zjawisko, które należy
zwalczać wszystkimi siłami. Tytułowy Mendel Gdański to starszy już Żyd, którego
całe życie związane było z Polską, a konkretnie z Gdańskiem. Uważał siebie
za Polaka, ponieważ w tym kraju mieszkał, tu pracował, założył rodzinę
i spędził najpiękniejsze chwile. Dla tłumu liczył się jednak wyłącznie fakt,
że Mendel miał żydowskie pochodzenie. Stał się on ofiarą antyżydowskiej
manifestacji. Polacy i Polska zawiedli go. Poczuł się wykorzeniony i wyobcowany.
Konopnicka zauważa, iż poprzez takie nastawienie Polaków do ludzi innych
narodowości pozbawiają się szansy, by włączyć ich w starania o odzyskanie
niepodległości.


W "Lalce" Prus zarysował niezwykle barwny i różnorodny portret samych Żydów oraz
stosunków polsko - żydowskich. Uwzględnił stereotypowe wyobrażenia i mniemania
na temat tej nacji (przykład Szlangbauma, dla którego jedynym i najważniejszym
życiowym celem były pieniądze, dlatego też wszystkie jego starania ograniczały
się do pomnożenia majątku; cechował go spryt, przedsiębiorczość oraz pustota),
ale także pokazał, że tak jak wszyscy ludzie, także i Żydzi są różni.
Zaprezentował w tym celu bohatera skrajnie skontrastowanego z Szlangbaumem
to udziałem

W walkach powstania styczniowego). Powieściopisarz pragnął przekonać odbiorców
książki, że tak, jak

i Polacy, są Żydzi dobrzy oraz Żydzi źli. Wskazał na fakt, iż wśród nich wiele
jest osób zasłużonych dla sprawy polskiej. "lalka" jest próbą obalenia
stereotypów i uprzedzeń, jakie przez lata narosły wobec przedstawicieli narodu
żydowskiego w Polsce.

c). problematyka pracy organicznej i pracy u podstaw


Powieść "Nad Niemnem" można śmiało określić jako manifest pozytywistycznych idei
i haseł programowych, wśród których niebagatelną rolę odgrywa postulat pracy
organicznej oraz pracy u podstaw. Bohaterowie powieści wartościowani są właśnie
ze względu na swój stosunek do pracy. Bohaterowie pozytywni, jak Janek
Bohatyrowicz, Justyna Orzelska, Benedykt czy Witold Korczyńscy są ludźmi, którzy
potrafią docenić wartość pracy. Szczególnie interesująco została nakreślona
sylwetka Witolda Korczyńskiego, będącego romantykiem swoich czasów. Z wiarą
i zapałem podchodził do realizowania swoich planów, zaś plany te były
nierozerwalnie związane z pozytywistycznymi hasłami. Bohater ten wykształcił
się w kierunku agrotechniki. Cechowało go entuzjastyczne nastawienie
do postulatów propagujących pracę organiczną i pracę u podstaw. Mieszkańcy
zaścianka darzyli go sympatią, gdyż dzielił się z nimi swoimi praktycznymi
wiadomościami oraz okazywał przyjaźń. To za jego namową Bohatyrowicze wybudowali
młyn, który pozwolił nie tylko unowocześnić gospodarkę, ale także ulżył w pracy
kobietom (do tej pory do przemiału zboża służyły żarna). Witold namawiał
ich także, aby wprowadzili "trójpolówkę" (był to system bardziej ekonomiczny,
zapewniający znacznie bogatsze zbiory). Wypowiedzi tego młodego bohatera
przesycone są troską o odbudowę kraju i świadczą o jego entuzjastycznym
nastawieniu do takich idei Pozytywizmu jak: konieczność szerzenia oświaty wśród
chłopów, potrzeba solidnej, konsekwentnej pracy oraz dostrzeżenie potrzeby
edukacji wśród kobiet.


Główny bohater powieści Prusa jest wprawdzie postacią ambiwalentną, wymykającą
się jednoznacznym klasyfikacjom, mimo tego jednak posiada on niewątpliwie pewne
cechy przypisywane pozytywistom. Przede wszystkimi Stanisław darzy ogromnym
szacunkiem naukowców i ludzi pracy (zna wartość i potrzebę edukacji, potrafi
docenić, jakie korzyści z nich płyną, gdyż jego droga do zdobycia wykształcenia
nie była łatwa; wydawało się, iż trudne warunki życiowe uniemożliwią
mu osiągnięcie awansu społecznego, ale dzięki jego determinacji i wytrwałej
pracy zrealizował swoje cele. Pierwszym etapem jego edukacji była szkoła
przygotowawcza, następnie Szkoła Główna; potem poszerzał swoje horyzonty w Rosji
wśród rosyjskich naukowców. Podjął pracę naukową na Syberii, a kiedy wrócił
do Polski miał nadzieję, że będzie ją kontynuować. Współpracował z Geistem
i Ochockim, darzył ich głębokim szacunkiem, ponieważ pragnęli oni rozwinąć
naukę przyjazną i pomocną ludziom. Wokulski wierzył w konieczność pracy
u podstaw i realizował to założenie poprzez rozbudowanie sklepu, założenie
handlowej spółki - te jego działania wpływały na ożywienie gospodarcze kraju.
Zajmował się także działalnością charytatywną; dostrzegał szerzące się ubóstwo
i próbował je zwalczać.

4. Powstania narodowe w oczach twórców romantycznych i pozytywistycznych.

a). Dzieła romantyczne


Bezpośrednie nawiązania do powstania listopadowego i sytuacji Polaków po jego
klęsce odnajdujemy dopiero

w Epilogu "Pana Tadeusza". Mickiewicz nie chciał rozdrapywać świeżych wciąż ran.
Powstanie traktował bardzo emocjonalnie także dla tego, że nie mógł sobie
przebaczyć, iż zabrakło go w szeregach walczących. Postanowił więc przedstawić
Litwę z czasów swojej wielkości, kiedy rodacy mogli być z niej dumni. Miał
nadzieję, że wskrzesi to w Polakach uczucia patriotyczne, napełni siłą i pobudzi
ich do walki. Ta wielka epopeja jest przede wszystkim apoteozą i wezwaniem
do postawy czynnej. Ukazując niedawną przeszłość (kiedy wojska napoleońskie
dokonywały przemarszu przez ziemie litewskie) starał się wlać w serca Polaków
nadzieję, ale także ukazać potrzebę reform społecznych.


Dumny Konrad nie dostąpił zaszczytu rozmowy z Bogiem. Pozostał on głuchy
na prośby, wezwania, zaklęcia

i w końcu szyderstwa bohatera. Zaszczytu tego dostąpił dopiero skromny, ubogi
duchowny, ksiądz Piotr, który mówił o sobie, że jest "prochem i niczym". To on
w swojej skromnej izdebce dostąpił Widzenia. W mistycznym uniesieniu zobaczył
przeszłość, teraźniejszość i przyszłość Polski. Wizja księdza Piotra wpisuje
się w koncepcje mesjanistyczne. Były to popularne w okresie Romantyzmu
przekonania o zbawczej misji narodu polskiego (jego cierpienia miały odkupić
winy innych narodów). Ksiądz Piotr ujrzał Chrystusa, którego wydano Herodowi
(pod maską Chrystusa obecna była Polska, którą wydano w ręce zaborców,
podzielono na części i chciano uśmiercić). Krzyż, jaki naród polski wziął
na swoje ramiona to przede wszystkim cierpienia zsyłanych na Sybir niewinnych
ludzi; postawa Piłata umywającego ręce przywodzi na myśl stanowisko Francji,
która mimo swoich zapewnień i deklaracji w decydujących chwilach nie zrobiła
nic, by pomóc Polsce. Maryja cierpiąca przy Chrystusowym krzyżu obrazuje
zhańbioną wolność. Taka historiozofia zawiera optymistyczne przesłanie: podobnie
jak Jezus Chrystus zmartwychwstał, tak i Polska powstanie z niewoli o objawi
się w pełnym blasku swojej chwały.

c). Juliusz Słowacki: "Grób Agamemnona"

Juliusz Słowacki podczas jednej ze swoich licznych podróży zwiedził grób
Agamemnona. Miejsce to, przesycone mitologiczną i historyczną przeszłością
Grecji sprawia, że poeta podejmuje refleksje nad dziejami swojej ojczyzny.
Zagłębia się w rozmyślaniach nad jej losem, przybiera adekwatną dla tego miejsca
pokorną

i cichą postawę. W "Grobie Agamemnona" można odnaleźć wiele aluzji literackich
struny symbolizują wielką poezję, najlepsze tradycje

i najbardziej znamienitą literaturę, taką, która przechowuje na wieki pamięć
o znakomitych bohaterskich czynach oraz chwalebnych dziejach przodków. Podróżnik
czuje, iż nie jest godzien, by tworzyć tego typu pieśni. Polacy jego zdaniem
nie odzwierciedlają rycerskich tradycji, których symbolem stają się Termopile
(oznaczają one męstwo, poświęcenie dla ojczyzny oraz odniesione mimo klęski
moralne zwycięstwo). Postawę Polaków zdaniem podmiotu lirycznego można bardziej
przyrównać do walczących pod Cheroneą (gdzie Macedończycy pokonali Greków
definitywnie i od tego momentu zaczął się okres upadku świetności greckiej).
Powstanie listopadowe przypomina bardziej hańbę Cheronei niż chwałę Termopil
(dramatyczne wołanie "O! Polsko!" skierowane jest do kraju, w którym pełno osób
muszących jakoś radzić sobie ze świadomością klęski). Podmiot liryczny boleje
nad losem zniewolonej Polski (zniewolonej jednakże nie tylko przez zaborców,
ale również przez własne przywary. Atrybutem grzechów popełnionych przez Polaków
jest czerwony kontusz - to przede wszystkim symbol Polski szlacheckiej, gdzie
złota wolność, liberum veto oraz prywata były częstokroć ważniejsze
od rzeczywistego interesu ojczyzny. Postać mówiąca w wierszu apeluje, aby nie
powróciła już głupota, pycha i zdrada, gdyż ceną za te grzechy okazało
się zniewolenie. Istotne w poetyckim programie wieszcza jest wołanie o poezję
tyrtejską, która obudzi uśpiony naród, pozwoli zamienić piękne słowa

w szlachetny czyn. Utwór Słowackiego możemy więc traktować jako poetycką
refleksję o historii Polski oraz jej przyszłości, roli poezji i funkcji poety.

b). dzieła pozytywistyczne


Utwór ten powstał w 1909 roku, zaś publicznie zaprezentowany z okazji pięćsetnej
rocznicy bitwy pod Grunwaldem. Po upadku powstania styczniowego Konopnicka
próbowała odpowiedzieć sobie na pytania dotyczące przyczyn klęski. Zauważyła,
iż Polakom bardzo brakuje solidarności, poczucia wspólnoty i wiary

w możliwość wygranej z "ogromnym" zaborcą. Bez entuzjazmu i nadziei
na zwycięstwo nie ma szans, by jakakolwiek walka przyniosła sukces. "Rota" jest
niejako głosem narodu polskiego, który przyrzeka mimo zaborów stać na straży
polskiego języka i polskiej kultury. Poetka odwołuje się do świetlanej,
piastowskiej przeszłości i wyraża pewność, że Polacy nie ulegną próbom
germanizacji czy rusyfikacji, że zachowają własną tożsamość. Ojczyzna i Duch
Narodowy jej zdaniem przetrwają przede wszystkim w polskich domach. Patriotyczny
Duch poprowadzi Polaków do boju i da im upragnione zwycięstwo. "Rota" jest
liryką apelu - Konopnicka próbuje żarliwymi, pełnymi wiary i mocy słowami
wskrzesić w obywatelach polskich wolę walki oraz nadzieję na lepszą przyszłość.


Właściwie idea, jaka przyświecała Sienkiewiczowi podczas pisania całej trylogii,
dotyczyła ofiarowania rodakom pociechy w trudnych chwilach. XIX wiek to czas,
kiedy Polska znikła z mapy Europy. Sienkiewicz sięgnął do czasów historycznych,
które były niezwykle burzliwe (wiek XVII to czasy, kiedy Polska toczyła wiele
wojen), ale Polska stanowiła wówczas potęgę. Polacy odnosili liczne zwycięstwa,
które Sienkiewicz dodatkowo ubarwił pomijając celowo chwile mniej chwalebne.
Była to świadoma manipulacja czytelnikiem

i miała prowadzić do "pokrzepienia serc" oraz rozpalenia uczuć patriotycznych.


Opowiadanie to można potraktować jako demitologizację romantycznych mitów
i ideałów. Bohater nie przypomina niczym romantycznego powstańca. Na przykładzie
polskiej wsi ukazuje z jednej strony ciemnotę polskich chłopów, z drugiej
zaś obojętność wyższych warstw, które podobnie jak kruki wydłubują z chłopów
"oczy i mózg". Autor obala mit o pięknej śmierci powstańców ginących w obronie
ojczyzny. Utwór jest dramatycznym apelem o solidarność wszystkich warstw
społecznych, gdyż tylko pod tym warunkiem jest szansa na odzyskanie
niepodległości.

5. Przegląd najważniejszych bohaterów literackich w Pozytywizmie.

a). Stanisław Wokulski

Poznajemy go jako mieszkającego w Warszawie 45 - letniego kupca. Romantycznym
rysem w jego biografii jest epizod powstańczy. Na fali represji po upadku
powstania styczniowego skazano go na Sybir. Kiedy powrócił poślubił majętną
wdowę, Małgorzatę Minclową i tym sposobem stał się zamożnym człowiekiem.
Wokulski nie jest postacią jednoznaczną, można w nim odnaleźć zarówno cechy
romantyczne, jak i te przypisywane pozytywistom. Przełomowym momentem w życiu
pana Stanisłąwa było poznanie szlachcianki, Izabeli Łęckiej, panny z tzw.
"towarzystwa". Aby zaskarbić sobie jej względy i miłość próbował
jej zaimponować swoją zaradnością oraz żyłką do interesów. W tym celu poza
granicami kraju zdobył fortunę, zaś w Polsce zaczął prowadzić wspólne interesy
ze szlachcicami. Po wielkim zawodzie miłosnym podjął próbę samobójczą (chciał
zginąć pod kołami pędzącego pociągu).

b). Ignacy Rzecki

Bohater "Lalki", który jest ostatnim typowym przedstawicielem Romantyzmu. Rzecki
reprezentuje typ człowieka sumiennego, ceniącego zarówno u siebie jak i u innych
systematyczną, dobrze wykonywaną pracę. Ten sympatyczny staruszek roztkliwia,
a czasem odrobinę śmieszy swoim ślepym uwielbieniem dla Bonapartego. Dla niego
czas stanął w miejscu, nie potrafi dostosować się do rozwijającego
się gwałtownie kapitalizmu. Ważna częścią "Lalki" jest "Pamiętnik Starego
Subiekta", w którym bohater ten zawarł szereg przemyśleń, wspomnień oraz relacji
z współczesnych zdarzeń. Poprzez pamiętnik ten możemy lepiej poznać osobę
Rzeckiego, dowiedzieć się o interesujących faktach z jego przeszłości. W czasach
młodości razem z jego druhem Augustem Katzem brał udział w powstańczych walkach
1848 roku na Węgrzech. Było to świadectwo ich wiary w wolność, równość
i braterstwo. Kiedy Katz popełnił samobójstwo (jako żarliwy patriota
nie potrafił żyć ze świadomością klęski, jaką zakończyło się powstanie
styczniowe), udał się w dwuletnią tułaczkę po całej Europie, a zatrzymany
za nielegalną próbę przekroczenia granicy Królestwa Polskiego, został skazany
na roczny pobyt w więzieniu.

c). Izabela Łęcka

Główna kobieca bohaterka powieści Bolesłąwa Prusa w chwili rozpoczęcia akcji
"Lalki" jest 25 - letnia panną. Izabela wywodziła się z dobrej, zamożnej
rodziny. Uwagę mężczyzn zwracała przede wszystkim jej nieprzeciętna, jaśniejąca
niezwykłym blaskiem uroda. Przyzwyczajona do luksusów, zbytków, otaczających
ją wielbicieli oraz salonowego życia była typową damą salonową. Nie znała
prawdziwego życia, ani prawdziwych problemów. Izabela to arystokratka,
ale arystokracja w tamtych czasach przeżywała już głęboki kryzys i wielkie rody
powoli chyliły się ku upadkowi. Łęcka nie chciała i nie potrafiła odnaleźć się w
nowej rzeczywistości. Nie zauważała, ze wokół niej jest coraz mniejszy wianuszek
wielbicieli. Nie umiała docenić prawdziwego, głębokiego i szczerego uczucia,
jakim obdarzył ją Stanisław Wokulski. Traktowała go niczym szmacianą lalkę,
przeznaczoną wyłącznie do chwilowej zabawy.

d). Mendel

To tytułowy bohater opowiadania Marii Konopnickiej. Tego starszego (67 -
letniego), ale niezwykle rześkiego, spokojnego i poważnego pana o pochodzeniu
żydowskim poznajemy jako mieszkańca Warszawy (spędził tam 27 lat życia, ale jego
korzenie tkwią w Gdańsku). Dawno umarła mu żona, synowie udali się na emigrację
zarobkową, zaś po córce Lili pozostał mu ukochany wnuk Kubuś. Mendel czuł
się Polakiem, był bardzo przywiązany do swojego miasta. Wszystko uległo zmianie
po manifestacji antysemickiej (tzw. "biciu żydów"), której ofiarą stał się jego
wnuczek. Stary człowiek odczuł, że Polacy odtrącają jego przywiązanie kraju,
któremu poświęcił całe swoje życie, a jedynym powodem tej sytuacji jest jego
żydowskie pochodzenie.

e). Bohatyrowicze

To nazwa rodu w powieści Elizy Orzeszkowej "Nad Niemnem", założonego przez
niemal mitycznych przodków - Jana i Cecylię. Według legendy osiedlili się oni
w lesie i ciężką pracą własnych rąk sprawili, że w sercu nieprzeniknionej
puszczy powstał dom, a następnie cała osada. Stopniowo powiększała się rodzina
Jana

i Cecylii, z czasem też osada rozrosła się a wieść o niej dotarła do samego
króla Zygmunta Augusta. Władca Polski w nagrodę za poniesiony trud i bohaterską,
mozolną pracę małżonków, obdarzył ich tytułem szlacheckim oraz herbem (w żółte
tło herbu została wkomponowana głowa żubra). Zawieruchy historyczne sprawiły,
iż Bohatyrowiczowie nie zdołali utrzymać swoich przywilejów szlacheckich i z
czasem stali się tzw. szlachtą zaściankową. Współcześnie dla toku powieści
najstarszym potomkiem rodu był Anzelm Bohatyrowicz. Bohater ten w czasach
młodości został odtrącony przez daleką kuzynkę Benedykta Korczyńskiego, Martę.
Powodem były wyłącznie różnice klasowe, gdyż uczucie Anzelma było odwzajemnione
(Marta obawiała się przede wszystkim mezaliansu). Symbolem jedności rodu
Bohatyrowiczów i Korczyńskich stała się powstańcza mogiła, w której spoczęli:
brat Anzelma, Jerzy oraz Andrzej Korczyński.

f). Korczyńscy

To drugi obok Bohatyrowiczów wiodący ród w "Nad Niemnem". Jest on rodem
szlacheckim, gniazdem rodziny stał się dwór w Korczynie, przekazywany podobnie
jak okoliczne ziemie z ojca na syna. Korczyńscy zawsze przywiązywali ogromną
wagę do wykształcenia oraz kultywowania tradycji szlacheckich i patriotycznych.
Powstanie styczniowe bracia Stanisław i Andrzej wspomagali swoim bezpośrednim
udziałem oraz wkładami finansowymi, dlatego ich majątek uległ znacznemu
uszczupleniu.

6. Kwiestie moralne i filozoficzne w powieści Fiodora Dostojewskiego "Zbrodnia
i kara"

"Zbrodnię i karę" zwykło się traktować jako swoiste studium zbrodni i psychiki
zbrodniarza. Główny bohater, Rodion Raskolnikow,był ubogim, ambitnym studentem.
Na początku prawie nic nie wskazywało, by był zdolny do popełnienia
jakiejkolwiek zbrodni. Autor powieści analizuje motywy, które popchnęły
do dokonania morderstwa na starej lichwiarce Lizawiecie. Istotne dla "Zbrodni
i kary" są pewne nawiązania do filozofii Nietzschego. Bohater powieści uważał
sienie za istotę bardziej wartościową, wyższą duchowo od lichwiarki (ją nazywał
wszą), egzystującą jakby "poza dobrem i złem". Przypisał sobie prawo
do eliminowania jednostki społecznie bezwartościowej i nieużytecznej,
do "zniszczenia plewów". Polifoniczna powieść Dostojewskiego opowiada także
o zbawczej mocy, jaką posiada czysta, prawdziwa i bezinteresowna miłość.
Raskolnikow zawdzięcza swoje wskrzeszenie wyłącznie wytrwałemu uczuciu Soni.

7. Wykaz najczęściej spotykanych gatunków literackich w Pozytywizmie (z podaniem
konkretnych przykładów).

a). nowela - jest krótkim, prozatorskim, zazwyczaj jednowątkowym utworem; rzadko
znajdują się w nim jakiekolwiek dygresje czy opisy; cała akcja zbudowana jest
zazwyczaj wokół wybranego motywu (co zaznaczają tytuły jak np. "Sokół",
"Kamizelka", "Katarynka", "Powracająca fala"); wzorcem noweli jest "Sokół",
to od tytułu tego utworu (pochodzącego z "Dekameronu" Bocaccia) wzięła nazwę
tzw. "teoria sokoła"; pozytywizm szczególnie upodobał sobie ten gatunek, wśród
wielu powstałych wówczas nowel nie można pominąć:


b). powieść - stała się kolejnym, bardzo rozpowszechnionym w Pozytywizmie
gatunkiem epickim; odznacza się ona dość swobodną kompozycją oraz szczególną
narracją (to ona organizuje i splata wszystkie elementy świata przedstawionego);
do najważniejszych odmian powieści zaliczymy:

cechuje ją wielowątkowość, panoramiczny charakter; fikcyjni bohaterowie,
ale biorą udział w zdarzeniach udokumentowanych historycznie (np. "Ogniem
i mieczem");
zamknięta, wielowątkowa kompozycja, podwójna perspektywa w konstruowaniu
czasoprzestrzeni, kalejdoskop barwnych, wyraziście zarysowanych postaci (np.
"Nad Niemnem");
spleciona fabuła, w której pojawiają się często niespodziewane wydarzenia
i zwroty akcji; na dalszy plan schodzą głębsze motywacje psychologiczne, gdyż
nadrzędnym celem takiej powieści jest cel rozrywkowy;
wiecznej), podejmuje tematykę życia codziennego oraz jego społeczno
życia wewnętrznego bohaterów, ich odczuć i emocji; konwencja realistyczna w tego
rodzaju powieść wplata procesy społeczne, środowiskowe czy też dotyczące statusu
zawodowego (np. "Granica");
bohatera w czasie podróży, których celem są zazwyczaj egzotyczne i odległe
krainy; we współczesnej literaturze powieść podróżnicza zbliżyła się do
sensacyjnej (np. "Przypadki Robizsona Cruzoe");
popularnej osoby (bohaterem jest często np. polityk, artysta, uczony); życiorys
ten autor powieści kształtuje w zorganizowaną całość fabularną, w którą
wkomponowane są elementy fikcyjne, chociaż prawdopodobne (np. umieszczenie
kwestii wypowiadanych przez opisywaną postać, jego odczuć, refleksji i myśli)
(np. "Znak miłości" - opowieść biograficzna o bracie Albercie Chmielowskim).

8. Kilka ważnych pojęć dotyczących Pozytywizmu:

Realizm - kategoria estetyczna zakładająca prawdopodobieństwo; odnoszenie fikcji
literackiej do realiów (rzeczywistości istniejącej lub mogącej zaistnieć); ważna
w powieści realistycznej jest m. in. kreacja narratora (który zazwyczaj jest
obserwatorem, a nie komentatorem zdarzeń), przyczynowo - skutkowy ciąg zdarzeń
oraz obecność dialogów; na pierwszy plan wysuwa się funkcja poznawcza
literatury; Pozytywizm nazywany jest inaczej epoką powieści realistycznej (zaś
ojczyzna realizmu to Francja, wystarczy wymienić wielki cykl powieści
realistycznych Balzaca "Komedia Ludzka", czy utwory Stendhala, pisarza, który
uważał, iż "literatura powinna być zwierciadłem przechadzającym się po
gościńcu").

pożytek); to pogląd etyczny powstały w Anglii w XVII wieku (przetrwał aż do
wieku XIX), jego ojcem są dwaj angielscy filozofowie:

Jeremy Bentham oraz John Stuart Mill; utylitaryzm zakładał konieczność
użyteczności wszystkich działań

i aspektów ludzkiej działalności (także nauki, sztuki i filozofii), jeśli mają
one być nazwane moralnymi; zdaniem utylitarystów nie musi zachodzić sprzeczność
interesu indywidualnego i ogólnego, a jeśli taka sprzeczność zaistnieje można
uzgodnić i wypracować wspólne stanowisko.

Scjentyzm - sposób postrzegania rzeczywistości, w którym główną rolę przypisuje
się nauce; rozwinął się od na początku XX wieku jako rezultat rewolucji, jaka
dokonała się w rozwoju nauki i techniki; według scjentystów wiedza pewna
to wyłącznie wiedza przyrodnicza, sprawdzalna; wykluczali oni spekulacje
religijne, teologiczne

i metafizyczne (życie etyczne, to życie zgodne z przyrodą).

Agnostycyzm - pogląd zakładający, iż zupełne poznanie czegokolwiek nie jest
możliwe dla człowieka.



Podoba się?

Zobacz podobne


Najlepsi
w poprzednim miesiącu
 1. Uczen123 Uczen123 640 pkt
 2. Przyroda123 600 pkt
 3. tramwaj2685 tramwaj2685 351 pkt
 4. Balladyna15 Balladyna15 160 pkt
 5. noob67 noob67 158 pkt
 6. Sylwastyv 140 pkt
 7. Polo 98 pkt
 8. weeso weeso 82 pkt
 9. cirrus cirrus 81 pkt
10. plackizjapkiem 60 pkt

Rankingi Top10 Jak zdobyć punkty
SKUL

Wypracowania




Już uciekasz?

Nie znalazłeś tego, czego szukasz na Bryku?

Jest tutaj pełno osób, które moga Ci pomóc!
Zadaj pytanie i otrzymaj szybką odpowiedź.
Zadaj pytanie

Polecamy na dziś



WEŹ UDZIAŁ W ANKIECIE


Prywatność. Polityka prywatności. Ustawienia preferencji. Copyright: 
 Wszystkie prawa zastrzeżone.
