
HTTP/2 200 date: Sun, 04 Jan 2026 17:36:01 GMT content-type: text/html;
report-to:
.com/report/v4?s=y9VMv0P9iH%2BJgvJccEPARZU8tGCpKUVLMp2cg3drwS0zoTQrJ6tchprXFc%2B


na6 > Polski, Historia, Geografia, WOS, Angielski,

lub
lub
lub

Motyw zła - Motyw zła w literaturze

Biblia – kuszenie Ewy

Szatan, który przyjął postać węża i skusił Ewę, by zerwała owoc z Drzewa
Poznania Wiadomości Dobrego i Złego, to ucieleśnienie zła. Kobieta nie
podporządkowała się zakazowi Boga, ściągając na siebie i na całe przyszłe
pokolenia grzech. Zachowanie Ewy spowodowało także wyrzucenie jej i Adama z raju
i konieczność zamieszania na ziemi.

Szatan to esencja Zła. To jego najczystsza i najdoskonalsza forma. Zło,
zestawione w opozycji do najwyższej Miłości, jaką jest Bóg, pokazane zostało w
Biblii jako źródło upadku. Nieustannie czai się, by skusić człowieka swoim
pozornym, powierzchownym pięknem. To fałsz zawoalowany w piękną formę.

William Szekspir Makbet

Makbet i Lady Makbet to para, która – pchana żądzą władzy – dopuściła się
morderstwa. Najpierw jednego (zabicie Dunkana), potem do kolejnego i kolejnego.
Zbrodnia ma to do siebie, że pociąga zbrodnię kolejną. Bohaterowie tragedii
wpadli więc w krąg, z którego nie mogli wyjść, chociaż chcieli:


Gdyby to mogło stać się i z tą chwilą

Ustać […] – wtedy

Niechby się stało jak najprędzej.


Zło przedstawione w tym utworze nie ma granic. Jego ogrom odsłania się
stopniowo, ale konsekwentnie, nabierając przerażających rozmiarów. Nie wszyscy
je jednak widzą od razu, maskuje się bowiem doskonale:


Grajmy komedię: niechaj twarz fałszywa

Przed wzrokiem świata fałsz serca ukrywa […]


Zbrodnia Makbetów została pomszczona najpierw przez ich szaleństwo, a potem
przez śmierć. To samo czeka wszystkich, którzy czynią zło.


Juliusz Słowacki Balladyna

Bohaterem złym jest tutaj Balladyna. Konkurując ze swoją siostrą o względy
księcia Kirkora, podejmuje się ona najstraszliwszego czynu – zabija Alinę, by
zostać jego żoną. Mimo że ma świadomość tego, iż jej czyn jest zły:


Kobieta, siostra – nie siostra. Krwi plama

[…] I tu. – Któż zabija

Za dzbanek malin siostrę?


podejmuje się dokonania go bez wahania, wyzbywając się jednocześnie wszelkich
wartości, nawet tej najwyższej – Boga:


Na niebie jest Bóg… zapomnę, że jest, będę żyła,

Jakby nie było Boga.


Symboliczne odrzucenie Boga przy jednoczesnej świadomości nikczemnego
postępowania ukazuje Balladynę jako osobę bezduszną, zimną. Złą w dosłownym i
najgorszym znaczeniu tego słowa.

Zło tutaj to uczucie totalne, które chce zawładnąć całkowicie psychiką
człowieka. Zawsze jednak doczekuje się kary – tak jak Balladyna zginęła rażona
piorunem, tak każdy, kto wciela zło w życie, odpowiednio do swych czynów będzie
musiał pokutować.


Albert Camus Dżuma

Dżuma to powieść-parabola. Choroba, która dziesiątkuje ludzi w małym miasteczku
(Oran), jest złem. Można je odebrać na dwa sposoby: dosłownie – jako epidemię,
ale także metaforycznie – jako zło w ogóle. Jego źródłem jesteśmy my sami, o
czym mówi jeden z bohaterów powieści, Tarrou. Wypływa ono z nas przy
nadarzającej się okazji w sposób niekontrolowany i niezwykle ciężko jest je w
sobie stłumić. Nie da się go natomiast zabić całkowicie:


[…] bakcyl dżumy nigdy nie umiera i nie znika, może przez dziesiątki lat zostać
uśpiony […]


Zło można tutaj traktować jako przekleństwo człowieka, wyraz jego ułomności i
słabości. Jednocześnie jest też powodem do walki i motorem do działania, do
ulepszania własnego charakteru.


Zofia Nałkowska Medaliony

Medaliony to cykl ośmiu opowiadań, w których Nałkowska przedstawia wojenne
historie ludzi. Zło przejawia się tutaj w różnych formach. Jako sama wojna,
która niszczy ludzi psychicznie, wypaczając ich moralność (np. w opowiadaniu
Przy torze kolejowym, w którym młody człowiek dobija ranną w nogę Żydówkę, by ta
nie męczyła się dłużej), a także jako zło wydobywające się bezpośrednio z
człowieka – jego sadyzm, który ujawnia się w sytuacjach temu sprzyjających.
Najwyraźniej zaznaczone zostało to już w samym motcie książki, brzmiącym:


Ludzie ludziom zgotowali ten los.


Zło okazuje się nieodłączną cechą ludzkiej natury, nieustannie gotową do tego,
by się ujawnić.


Inne przykłady literackie:
zła)
złem)

Autor: Anna Szczepanek
Wypracowania
i dobro od zła.

Motyw zła

Motyw zła - opracowanie

Motyw zła w literaturze

  Motyw zła w filmie

  Motyw zła w malarstwie

  Motyw zła w muzyce

  Słowniczek pojęć Nawiązania do utworów


Inne materiały
lub
lub
lub

Rozpowszechnianie niniejszego materiału w wersji oryginalnej albo w postaci
opracowania, utrwalanie lub kopiowanie materiału w celu rozpowszechnienia w
szczególności zamieszczanie na innym serwerze, przekazywanie drogą
elektroniczną i wykorzystywanie materiału w inny sposób niż dla celów własnej
edukacji bez zgody właściela serwisu zabronione.
Copyright ©  Freshmind Sp z. .
Edukacyjna Baza Wiedzy
Inne przedmioty : Polski, Historia, Geografia, WOS (Wiedza o
Społeczeństwie), Angielski
