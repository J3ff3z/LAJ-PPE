HTTP/2 200 date: Sat, 03 Jan 2026 16:53:21 GMT content-type: text/html;
comments AleKlasa » Kanał z wpisami AleKlasa » Kanał z komentarzami AleKlasa »
Motyw szatana w Biblii i literaturze wieków późniejszych Kanał z komentarzami
alternate alternate alternate

AleKlasa

  o Antyk (lekcje)
  o „Biblia” (lekcje)
  o Średniowiecze (lekcje)
  o Renesans (lekcje)
  o Barok (lekcje)
  o Oświecenie (lekcje)
  o Romantyzm (lekcje)
  o Pozytywizm (lekcje)
  o Modernizm (lekcje)
  o Dwudziestolecie międzywojenne (lekcje)
  o Współczesność (lekcje)
  o Antyk (Powtórka)
  o „Biblia” (Powtórka)
  o Średniowiecze (Powtórka)
  o Renesans (Powtórka)
  o Barok (Powtórka)
  o Oświecenie (Powtórka)
  o Romantyzm (Powtórka)
  o Pozytywizm (Powtórka)
  o Młoda Polska (Powtórka)
  o Dwudziestolecie międzywojenne (Powtórka)
  o Współczesność (Powtórka)
  o Wiersz na egzaminie
  o Wiersz na egzaminie TEST
  o Proza na egzaminie
  o ŚRODKI stylistyczne
  o Wiersz i proza na egzaminie
  o Informacje wstępne (Gramatyka)
  o Fleksja (Gramatyka)
  o Składnia (Gramatyka)
  o Słowotwórstwo (Gramatyka)
  o Fonetyka (Gramatyka)
  o Frazeologia (Gramatyka)
  o Ortografia
  o Nauka o języku – pytania i odpowiedzi
  o TESTY z nauki o języku
  o Gramatyka
  o Antyk
  o Średniowiecze
  o Renesans
  o Barok
  o Oświecenie
  o Romantyzm
  o Pozytywizm
  o Modernizm (Młoda Polska)
  o Dwudziestolecie międzywojenne
  o Współczesność
  o Wiek XX – zestawienie
  o JAK ODPOWIADAĆ Z POLSKIEGO
  o Analiza wierszy
  o Spotkanie z poezją
  o PRACE PISEMNE w szkole
  o PRACA DOMOWA
  o WYPRACOWANIA i PRACE DOMOWE Z LEKTUR
  o PRACA KLASOWA
  o FIZYKA w liceum
  o Człowiek
  o Dom
  o Kultura i rozrywka
  o Nauka i technika
  o Państwo i społeczeństwo
  o Podróżowanie i turystyka
  o Praca
  o Sport
  o Świat przyrody
  o Szkoła
  o Wiedza o Wielkiej Brytanii
  o Zakupy i usługi
  o Zdrowie
  o Życie rodzinne i towarzyskie
  o Żywienie
  o POZIOM PODSTAWOWY (pisemna)
  o POZIOM ROZSZERZONY (pisemna)
  o READY FOR READING
  o Time for practice
  o POZIOM PODSTAWOWY (ustna)
  o Opis ilustracji
  o Rozmowy sterowane
  o POZIOM ROZSZERZONY (ustna)

Motyw szatana w Biblii i literaturze wieków późniejszych

Portret szatana w literaturze

W Biblii

Pojawia się już w Księdze Rodzaju, jako wąż kuszący Adama i Ewę. Wiele imion i
wiele twarzy ma ten, który zbuntował się przeciwko Bogu i stał się twórcą zła i
grzechu. Od chwili buntu walczy z Bogiem o panowanie nad światem. Znienawidził
człowieka, ponieważ Bóg stworzył go na swoje podobieństwo i uczynił ukochanym
stworzeniem. W Biblii widzimy go nieustannie walczącego z Bogiem, jako
kusiciela, niszczyciela. To on prosi Stwórcę, by sprawdził wiarę Hioba. To z nim
walczy i zwycięża Archanioł Michał – dowódca zastępów anielskich.

W Nowym Testamencie przychodzi, by kusić samego Chrystusa, obiecując oddanie Mu
władzy nad światem za złożenie pokłonu diabłu. Bóg zapowiedział człowiekowi
zbawienie, uwolnienie spod władzy szatana – grzechu, a samemu szatanowi klęskę,
której obraz widzimy w Apokalipsie sw. Jana. Ta prorocza księga zapowiada
upadek, przegraną w walce z Bogiem i ostateczne zniszczenie szatana, a z nim
zła, grzechu, choroby, cierpienia. Apokalipsa zapowiada więc koniec świata, ale
tego, w którym panuje szatan i to, co szatańskie.

W Boskiej komedii Dantego

Piekło to pierwszy etap podróży Dantego. Oprowadza go po nim Wergiliusz. Razem z
nimi widzimy potępionych, grzeszników, którzy, zamiast służyć Bogu, przez swoje
uczynki oddawali za życia cześć szatanowi. Piekło znajduje się pod ziemią, bo
strącony z nieba Lucyfer, spadając, zrobił w niej dziurę i utknął pod
powierzchnią. W każdym z dziewięciu kręgów piekielnych cierpią męki innego typu
grzesznicy. Lucyfer, uznany za najgorszego zdrajcę, pozostaje na samym dnie, w
ostatnim kręgu. Także system kar dostosowany jest do rodzaju grzechów –
częściowo Dante wymyślił go sam, ale w dużej mierze nawiązał do nauki świętego
Tomasza z Akwinu.

W Fauście Goethego

Goethe nawiązuje do legendy o średniowiecznym alchemiku Fauście, który, by
zachować wieczną młodość, zaprzedał duszę diabłu. Pierwszy historię tę opisał
Christopher Marlowe, kolega po piórze Szekspira, w dramacie Tragiczne dzieje
doktora Faustusa. Goethe przedstawia Mefistofelesa, szatana wyjątkowego,
piekielnie inteligentnego. To szatan filozof, który wie, jak oddziałać na duszę
naukowca, jak zasiać w nim niepokój. W trakcie przemyślnych dyskusji budzi w
doktorze wątpliwości. Jego imię w języku hebrajskim znaczy: niszczyciel, kłamca.
Przybywa do ludzi wyjątkowych, wrażliwych, szukających sensu życia, stawiających
pytania egzystencjalne: filozofów, poetów, artystów.

W Nie-Boskiej komedii Krasińskiego

Na początku szatan tworzy Dziewicę – upiora, który ma zwieść Hrabiego Henryka,
odciągnąć go od żony i dziecka. Hrabia stanie na czele arystokracji walczącej z
rewolucjonistami w obronie starego stworzonego przez Boga porządku. Szatan
utożsamiany jest tu z rewolucją, która burzy ten porządek. Obóz rewolucjonistów
przypomina piekło Dantego. Przecież już tytuł dramatu Krasińskiego wyraźnie
nawiązuje do tego utworu. Dramat kończy się iście apokaliptyczną klęską szatana:
po zwycięstwie rewolucji na ziemię zstępuje Chrystus, by przywrócić ład Boży.

W Dziadów cz. III Mickiewicza

Spotykamy tu różne diabły. Pojawiają się już w Prologu jako Duchy z Lewej
Strony, próbujące zawładnąć myślami śpiącego Więźnia. Przeciwstawione im zastały
anioły, które go chronią. Duch w Prologu wyjaśnia, że człowiek „wiarą i myślą
może zwalać i podźwigać trony”. To od Konrada zależy, komu da przystęp do swoich
myśli i komu pozwoli działać poprzez siebie – Bogu czy szatanowi.

Podobną funkcję pełnią Duchy z Lewej Strony pojawiające się w Wielkiej
Improwizacji: opętują Konrada, który coraz bardziej popada w pychę, by w końcu
zrównać się z Bogiem. Jest dla nich niebezpieczny, ponieważ ma przynieść
wolność ojczyźnie. Szatan się temu sprzeciwia, bo wolność to dar od Boga.
Ponadto w Dziadów cz. III szatan jest utożsamiany z carem, jego tyranią. Car
zdaje się tu namiestnikiem diabła na ziemi. Prometeizm Konrada, wybrańca, który
ma przynieść wolność ojczyźnie, nabiera cech lucyferycznych: nie tylko buntuje
się on przeciwko Bogu, lecz także równa się z Nim.

Prócz diabłów-demonów pojawiają się również w Dziadów cz. III diabły
przypominające te z wierzeń ludowych: proste, rogate, sprytne, kłótliwe niczym
chłopi, pyskate. Takie są te, które pod koniec Wielkiej Improwizacji kłócą się
ze sobą o to – dlaczego jeden z nich za Konrada nazwał Boga carem.

W Kordianie Słowackiego

W Przygotowaniu szatan tworzy przywódców powstania listopadowego, którzy mają
doprowadzić do upadku zrywu, a przez to sprawić, że Polacy zapragną zemsty, w
myśl etyki chrześcijańskiej uznawanej za grzech i przypisywanej szatanowi. To
także oczywista krytyka przywódców tego zrywu.

W chacie Twardowskiego w Karpatach pojawiają się różne typy postaci związanych z
siłami ciemności. Są tu: sam szatan, także pod imieniem Astarot, utworzonym od
imienia fenickiej bogini miłości Astarte, pod imieniem Mefistofeles, pod
imieniem Gehrnna, oznaczającym piekło, są po prostu diabli, jest mowa o
Lewiatanie – potworze morskim, starotestamentowym symbolu sił szatańskich, jest
i czarownica.

W akcie III szatan pojawia się jako człowiek z ludu podżegający mieszkańców
Warszawy do buntu przeciw koronującemu się na króla Polski carowi. Jako diabeł
wychodzi z komnaty cara, gdy Kordian idzie zabić monarchę. Przychodzi do Domu
Wariatów do niedoszłego zamachowca pod postacią Doktora. Przypomina
Mefistofelesa – prowadzi z Kordianem filozoficzne dysputy, by udowodnić mu, że
jego samotne działanie dla ojczyzny jest skazane na klęskę. Chce odwieść
Kordiana od działalności patriotycznej.

W Mistrzu i Małgorzacie Bułhakowa

To wyjątkowy utwór, ponieważ występujący w nim szatan – Woland – czyni dobro, co
zapowiada już motto powieści, słowa z Fausta Goethego. Woland przybywa do
Moskwy, by obnażyć panujące tam zło, stworzone przez człowieka, które przewyższa
to czynione przez szatana. Tym złem jest zniewalający ludzi, krepujący ich
rozwój, podporządkowujący ich sobie całkowicie, ingerujący we wszystkie sfery
życia system totalitarny. Mieszkańcy Moskwy ulegli deprawacji – są chciwi,
kłamią, kradną, kombinują, postępują nieetycznie, dla kariery i dóbr
materialnych gotowi są zrobić wszystko. Woland i jego świta, kot Behemot,
Korowiow-Fagot, Asasello, wiedźma Hella, straszą, karzą, niszczą ludzi
działających na rzecz systemu. Pomagają zaś ludziom prawym jak Mistrz i
Małgorzata czy Iwan Bezdomny.

Bułhakow nawiązuje do Fausta Goethego i bezpośrednio do Starego Testamentu.
Woland przypomina Mefistofelesa; jego imię to jedno z imion tego szatana.
Ponadto wielekroć wypowiada on słowa zaczerpnięte z tekstu Goethego lub
przypominające je nieco. A Korowiow-Fagot przypomina samego Fausta, zwłaszcza w
przedostatnim rozdziale, kiedy świta Wolanda odsłania swoje prawdziwe oblicze.
Asasello pojawia się w Księdze Kapłańskiej i jest demonem pustyni, ale
przypomina również jedną z postaci Mefistofelesa. Behemot w języku hebrajskim
oznacza dzikie zwierzę, a w Księdze Hioba wyobraża mitycznego potwora. Kot to
wyraźna aluzja do wierzeń ludowych, w których jest on łączony z uprawianiem
czarnej magii. Hella to imię kobiet wampirów z wyspy Lesbos.


Szatan
Hebrajskie słowo „satan” znaczy dosłownie: nieprzyjaciel. Inne imiona szatana to
Lucyfer, diabeł, czart, książę ciemności, władca piekieł, upadły anioł, zły
duch. Święty Paweł w Liście do Efezjan nazywa go władcą, który rządzi w
powietrzu. Jest wężem, bestią, w Biblii występuje jako książę Tyru, Babilonu –
miejsc symbolizujących zło i grzech.

Poeci lubią diabła
– szczególnie w epokach mistycznych, uduchowionych takich jak barok czy
romantyzm.

Zapamiętaj!
wódz piekielnych zastępów – takim znajdziemy go choćby w Raju utraconym Miltona.
W polskiej poezji spotykamy go na przykład u Mikołaja Sępa-Szarzyńskiego. W
wierszu O wojnie naszej, którą wiedziemy z szatanem, światem i ciałem życie jawi
się jako nieustanna walka, bój z szatanem, który kusi i wywołuje mrok duszy,
niepokój. Nazywa go poeta hetmanem ciemności, warto tę przenośnię zapamiętać.

Mefistofeles, który przegrał sprawę z Twardowskim, a dokładniej z panią
Twardowską.

postrzegają go jako jednostkę zbuntowaną, nieszczęśliwą, rozpaczającą. Przykłady
w Ananke Micińskiego czy w znanym Deszczu jesiennym Staffa.

Lucyfer
Po łacinie znaczy: niosący światło, gwiazda zaranna, jutrzenka. Imię to nadane
zostało upadłemu aniołowi, księciu ciemności, szatanowi przez pomyłkę. Otóż w
biblijnej Księdze Izajasza (14,12) prorok mówi do pokonanego przez Medów króla
Babilonu Nabuchodonozora:

Jakże to spadłeś z niebios,
jaśniejący Synu Jutrzenki?

W Wulgacie, czyli łacińskim przekładzie Biblii, oddano tę myśl za pomocą
określenia Lucifer – a później niesłusznie odniesiono to słowo do upadłego z
niebios anioła. To właśnie słowo jest odtąd imieniem szatana, przywódcy
zbuntowanych aniołów. Lucyfer był archaniołem odpowiedzialnym za prowadzenie
chórów anielskich oddających cześć Bogu. Pewnego dnia uznał, że jest równy
Stwórcy i że aniołowie winni oddawać cześć i składać hołd nie Panu, lecz jemu.
Został za to strącony z nieba i wygnany z Edenu, a z nim jedna trzecia aniołów,
które go usłuchały. Nazwane upadłymi aniołami – stały się sługami szatana,
demonami.

Opisy upadku Lucyfera i informacje o tym, kim był, a kim stał się, kiedy
popełnił grzech – rozsiane są po całej Biblii. Wiele szczegółów jest w Księdze
Ezechiela, w Apokalipsie św. Jana, o jego naturze mówią Chrystus i apostołowie w
swoich listach.

Zobacz:

Szatan – motyw literacki

urze/embed#?secret=eC4JO1TTb7

Diabeł w sztuce

secret=oPWqkFW6GV

Motyw szatana w Biblii i literaturze wieków późniejszych


Zbuntowane i walczące zło – obraz szatana w Biblii i literaturze wieków
późniejszych.

t=wHWdycHEvU

Tagged

PODYSKUTUJ:


EPOKI LITERACKIE


Lektury i ich autorzy


WYPRACOWANIA Z LEKTUR


Wydawnictwo MŁODA POLSKA



Portal 

Kontakt

redakcja:   redakcja@


© 


%2Faleklasa%2F&width=300&height=550&colorscheme=light&show_faces=true&stream=tru
